"porn?
empty/1"	"text artifacts?
empty/1"	"unnatural?
empty/1"	"lang correct?
0/1"	text_show	id
				"ፖሊስ ዚምባብወ ንገዛእ ርእሱ ነብይ እየ ኢሉ ዝሰብኽ ውልቀሰብ ኣብ ቐይዲ ምእታው ኣፍሊጡ።
ፖሊስ ነቲ ሰባኺ ኣብ ቐይዲ ዘእተዎ ኣብ ከባቢ`ቲ ቤተ-እምነቱ 16 ዘይፍለጥ መቓብራትን ልዕሊ 250 ብሕሱር ሸቕሊ ዝነብሩ ቆልዑትን ምስ ረኸበ`ዩ።
ንገዛእ ርእሱ 'ነብይ' ኢሉ ዘቐምጥ ወዲ 56-ዓመት ኢሽማኢል ቾኩሮንግረዋ፡ ካብ ሃራረ 34 ኪ.ሜ ውጽእ ኣብ ዝርከብ ቦታ ልዕሊ 1,000 ኣመንቲ ኣባላት ሒዙ ከም ዝንቀሳቐስ ዝገለጸ ፖሊስ ዚምባብወ፡ ኣብቲ ቀጽሪ ዝሽቅሉ ቆልዑት ስሩዕ ናይ ትምህርቲ ዕድል`ኳ ከም ዘይብሎም ምፍላጡ ሓቢሩ`ሎ።
ካብ መንጎ`ቶም መቓብሮም ዝተረኸበ ሰባት፡ ምስ ዝምልከቶ ኣካል ዘይተመዝገቡ ሸውዓት ህጻናት ከም ዝርከብዎም ተሓቢሩ`ሎ።
እንተኾነ ኣብቲ ቦታ ዝነብሩ ገለ ኣመንቲ፡ ፖሊስ ነቶም ቆልዑት ዘበሉ ካብቲ ቦታ ምውሳዶም ይቃወምዎ`ለዉ ክብል ኣሶሼይትድ ፕረስ ሓቢሩ'ሎ።
ሓንቲ ሰበይቲ፡ ንምንታይ ደቅና ትወስድዎም ኣለኹም፣ ኣብዚ ጸገም የብልናን እናበለት ክትጭድር ከላ `ውን ኣብ ብኣሶሴይትድ ፕረስ ዝተዘግሐ ቪድዮ ትርኣይ።
ብተመሳሳሊ ዝሓለፈ ዓመት ኣብ ኬንያ`ውን ንሓደ ንኣመንቲ “ንክድሕኑ ብጥምየት ክትሞቱ ኣለኩም “ እናበለ ዝሰብኽ ዝነበረ ፓስተር ኣብ ቐይዲ ምእታው ይዝከር። ብሞት 429 ሰባት ተሓታቲ ኮይኑ`ውን ክሲ ተመስሪትዎ ምህላው ይፍለጥ።
ቅጥዒ"	a1d9223cdfee7ec2d984d7f21dc47aad
				"ሄለን መኸተ,
ሽምግልና ባህላውን ሃይማኖታዊን ሰረት ዘለዎ ንኣሽሓት ዓመታት ዘካየደ ኣገባብ ምሕደራ ሕብረተሰብ ኤርትራ ኰይኑ፡ ሓደ ካብቶም ንሕብረተሰብና ብሰላምን ብስኒትን ክነብሩ ዘኽኣሉዎ መፍትሒ ማሕበራዊ ግርጭታት እዩ። ሽምግልና፡ ሕረተሰብና ኣብ ዘካይዶም ዓበይቲ ንጥፈታት ወይ ዝኽሰቱ ኣጋጣሚታት ንዝውሰድ ስጒምቲ ተወሳኺ ሓሳባት ንምፍልፋልን ውሳነታት ንምውሳድን ዘገልግል ኣገባብ’ዩ ክንብሎ ንኽእል። ሽምግልና፡ ኣብ መብዛሕትኡ ማሕበራዊ ንጥፈታት ሕብረተሰብና፡ ኣብ ምስምማዕ (ስምምዕ ቃል ኪዳን) ይዂን ኣብ ዘይምስምማዕ (ግርጭት ኣብ መንጎ ሰብ ሓዳር) ዝውቱር ነይሩን ኣሎን። ሽምግልና ዝድለየሉ ምኽንያት ብዙሕ’ኳ እንተዀነ፡ ብሕጽር ዝበለ ናይ ሳልሳይ ኣካል ሓጋዚ ኣበርክቶ ምስ ዝድለ ሓደ ካብኡ እዩ። ንኣብነት፡ ክልተ ስድራቤታት ብዝተፈላለየ ምኽንያት ይገራጨዋ’ሞ እቲ ዘጋራጨወን ምኽ
... 
ታት፡ ኰይኖም፡ ኩሎም “ሰብኡት” ወይ “ደቂ-ተባዕትዮ” እዮም። እሙናት፡ ቅኑዓት፡ ፍትሓውያን፡ ለዋሃት፡ ለባማት፡ . . . ኣደታት፡ ሓትነታት፡ ኣሞታት፡ መማህራን፡ መሳርሕቲ፡ መቃልስቲ የብልናን ድዩ ኰይኑ? ብግደ ሓቂ ነቶም ዝሽምግሉ ለባማት ኣደ’ኳ እያ ወሊዳ፡ ኣዕብያቶምን ኣብ ዝብጻሕ ኣብጺሓቶምን። እቲ ኣደ ዘስረጸትሎም ሓልዮትን ፍትሕን ወዲ ስለ ዝዀነ ካብ ኣደኡ ንላዕሊ ኣብ ናይ ሓፍቱ ጉዳይ ንበይኑ ዝጽወዓሉ ምኽንያት እንታይ ይኸውን? ብወገነይ፡ ብጌጋ ርድኢት ዝተገብረ እዩ ኣይብልን፣ ብዘይዝዀነ ምኽንያት’ውን ኣይከውንን፣ ተመሳሳሊ መስርሕ’ውን ኣብ መውስቦ ይርአ እዩ። ምናልባት ኣቦ ኣብ ሓፈሻዊ ኣልያ ስድራቤት ዓቢ ተራ ክህልዎ ይኽእል ይኸውን። ኣብ ምዕባይ ቈልዑ ብፍላይ ከኣ ኣብ ኣዋልድ ደቆም ግን ብዙሕ ኣይጸንሑን። ወረ ዝምልከቶም ዘይመስሎም ብዙሓት እዮም። ኣብ ምሃብን ምኽላ
...
 በዓልቲ ቤቶም ኣብ ገዛ ከም ዝላዘቡን ሓገዝቲ ሓሳባት ከም ዝህባኦምን እዮም ዝነግሩ። ክንድዚ ብቕዓትን ኣበርክቶን እንተ ሃልዩዋ እንታይ ደኣ ከም ሰባ ብግቡእ ኣብ ቅድሚት ወጺኣ ሓሳባታን ውሳኔታታን ዘይተካፍል? ኣብ ናይ ገዛኣ ጉዳይ ሽምግልና፡ ኣብ ናይ ደቃ ሽምግልና ክትሳተፍ እንተ ዘይክኢላ፡ ኣብ ደገ ናይ ዝተሳተፈትን ዘመሓደረትን እንታይ ረብሓ ይህልዋ? ናይ ብሓቂ ሽምግልና ወይ ሽማግለ ፍትሓዊ እዩ ንብል እንተሊና ናይ ክልተ ወገን ምሉእ ተሳታፍነት’ውን ክድግፍ ኣለዎ፣ ፍትሒ ንኹሉ ብማዕረ ስለ ዝርኢ። ባህልና እቲ ኣብ ጽቡቕን ሕማቕን ነዚ ሕብረተሰብ ተሪሩ ክጸንዕን ክሳብ ሕጂ ካብ ወለዶ ናብ ወለዶ ክሰጋገርን ዘኽኣሎ ኣዝዩ ኣገዳሲ መጥመሪ ምዃኑ ኣብ ግምት እናኣእተና ነቲ/ታ ኣብ ሕብረተሰብ ልዑል ተራ ዘለዋ/ዎ ኣካል ግን ዝግባኦ/ኣ ክብረትን ናይ ተሳታፍነት ዕድልን ክህብ ይግባእ።"	83a2ee37425501696df39c1e8c674083
				ኣብ ህይወትካ ዘይተጸበኻዮ ክትቅበል ድሉው ኩን፡ ዘይትፈልጦ ክትቅበል ድሉው ኩን። ንንጉስና ከነኽብር ከሎና ቅድሚ ኣእምሮናን ልብናን ክንሓትት ኢልና ምኽፋትና ኩላትና እንታይ ከም ዘድልየና ድሮ ይፈልጥ እዩ። ክትጽልዩን ክትልምኑን ከለኹም ፡ ድሮ ዝተመለሰ ጸሎት ኢኹም ትጽልዩ ዘለኹም።ናይ ሓደ ኣማኒ ጸሎት ኣፉ ከይከፈተ ድሮ ጸሎቱቭተመሊሱሉ ኢዩ። ከምዚ ዝበለ ክብሪ ኣብ ልዕሊ ህይወትኩም እእውጅ ኣለኹ፡ ከምዚ ዝበለ ቅብኣት ኣብ ልዕሊ ህይወትኩም እዛረብ። ብ መላእ ዓለም ኣቓልቦ ዝረክብ መንፈሳዊ ሰብ ክውለድ እእውጅ – ዓለም ንኸምዚ ዝበለ ሰብ ኢድካ ካብ ምሃብ ሓሊፉ ካልእ ኣማራጺ ኣይክህልዋን እዩ። ሓድሽ ልደትካ መጺኡ፣ ዓለም ነቲ ኣባኻ ዘሎ መንፈሳዊ ሰብ ከተስተብህለሉ እያ። ከምቲ ኣምላኽ ዝበሎ እእውጅ ኣለኹ፦ ”[ኣቦ፡ ወልድ፡ መንፈስ ቅዱስ] ብመልክዕናን ምስልናን ሰብ ንግበር እሞ ኣብ ልዕሊ ኩሉ ይግዝኡ …” ስጋ ዝኾነ ዓይነት ይኹን ብዘየገድስ – ሰብ ይኹን ኣራዊት፡ ንመንፈሳዊ ሰብ ክግዛእ እዩ። ኣምላኽ “ንምድሪ ግዝእዋ” በለ: ትርጉሙ ድማ ኣብ ትሕቲ ኣእትዋ ማለት እዩ።	a3b0987db5d440d733a8cdc255ad0306
				"ፕረዚደንት ኣሜሪካ ዶናልድ ትራምፕን መራሒ ሰሜን ኮሪያ ኪም ጆንግ ኡንን ካልኣይ ወግዓዊ ኣኼብኦም ሎሚ ረቡዕ ኣብ ቪየትናም ሃኖይ ጀሚሮም፤ብሓባር ድማ ድራር ተኣንጊዶም።ክልቲኦም መራሕቲ ብዛዕባ እቲ ርክብ ዘለዎም ኣወንታዊ ተስፋ’ውን ገሊጾም።
ፕረዚደንት ዶናልድ ትራምፕን መራሒ ኪም ጆንግ ኡንን ባንዴራታት ኣሜሪካን ሰሜን ኮርያን በመስርዕ ኣብ ዝማዕረገሉ ኣብ ዋና ከተማ ሃኖይ ኣብ ዝርከብ ሆቴል ሶፊተል ለጀንድ ሜትሮፖሌ ወሽመጥ ኮሪያ ካብ ኒኩሌር ነፃ ንምግባር ዝዓለመ ካልኣይ ኣኼብኦም ሎሚ ምሸት ጀሚሮም ኣለው።
እዚ ርክብ ኣብ ዝሓለፈ ሰነ ኣብ ሲንጋፖር ናይ ዝተኻየደ ፈላማይ ርክብ መቐፀልታ እዩ።
“ምስ ኣቦ ወንበር ኪም ምርኻበይ ክብሪ ይስምዓኒ፣ኣብዚ ኣብ ቬትናም ብኽብሪ ብቀይሕ መንፀፍ ኣብ ዝተቐበሉና ሃገር ምርኻብና ክብሪ ይስምዓኒ።ፈላማይ ርክብና ዕዉት ነይሩ፤እዚ ናይ ሎሚ ድማ ማዕርኡ ወይ ዝበለፀ ክኸውን ተስፋ እገብር።”
ክልቲኦም መራሕቲ ንእንግዶት ድራር ኮፍ ካብ ዝበልሉ ኪም ብኣስተርጓሚኦም ኣብዝሃብዎ ርእይቶ እዚ ካልኣይ ኣኼባ ዕዉት ክኸውን እዩ ኢሎም።ትራምፕ እውን በዚ ከምዝሰማምዑ ከምዚ ክብሉ ርእይቶም ሂቦም።
“ፅባሕ ፅዑቕ ስራሕ ክፅበየና እዩ፤ምናልባሽ ሓቢርና ምስተደረርና ተስፋ እገብር ብዙሓት ነገራት ክፍትሑ እዮም።ነባሪ ናብ ዝኾነ ፅቡቕ ኩነታት ክመርሐና እዩ።ርክብና ኣዚዩ ፍሉይ ርክብ እዩ።”
ክልቲኦም መራሕቲ ኣብ ዝተኣንገድሉ ድራር ሚንስትር ጉዳያት ወፃኢ ዩናይትድ ስቴትስ ማይክ ፖምፒዮን ምንስቴር ጉዳይ ወፃኢ ሰሜን ኮሪያ ሪ ዮንግ ሆን ሓዊሱ ላዕለዎት ኣማኸርቲ ትራምፕን ኪሚን ተረኺቦም ኣለው።
ትራምፕ ቅድሚ እቲ ድራር ብቲዊተር ኣቢሎም ኣብ ዝፀሓፉዎ መልእኽቲ ሰሜን ኮሪያ ብቑጠባ ሓያል ክትኸውን ዘኽእላ እዩ ዝበሉዎ ካብ ኒኩሌር ነፃ ንምግባር ንሶምን ኪሚን ብሓባር ክንሰርሕ ኢና ኢሎም።"	3d504a89553c851267d53915d04d5219
				"ናይ ዘመን አቆጻጽራ ባሕረ ሓሳብ
ባሕረ ሐሳብ ካብ ክልተ ናይ ግእዝ ቃላት ዝተረከበ ኾይኑ ባሕር ዘመን ሓሳብ ካኣ ቁጽሪ ማለት አዩ:: ባሕረ ሓሳብ ዝደረሰ ቅዱስ ድሜጥሮስ ዝተባህለ ናይ እስክንድርያ ሊቀ ጳጳስ ማለት ካብ ቅዱስ ማርቆስ መበል 12 ፓትርያርክ ኮይኑ ዝተሾመ ካብ 180 ክሳብ 222 ዓ ም ን42 ዓመት ሊቀ ጳጳስ ዝነበረ ኣቦ እዩ።
ቅዱስ ድሜጥሮስ በዓላትን ኣጽዋማትን ካብ ጥንተ መዓልቶም ከይወጹ ከይናወጹ ይምነ ነበረ።እዚ ድማ
- ጾመ ነነዌ፣ጾመ አርብዓ፣ጾመ ሐዋርያት ካብ ሰኑይ
- በዓለ ርክበ ካህናት ።ጾመ ድኅነት ካብ ረቡዕ
- ባዓለ ዕርገት ካብ ሓሙስ
- በዓለ ደብረ ዘይት፣ሆሳዕና።ትንሳኤ፣ጰራቅሊጦስ ካብ ሰንበት ከይወጹ ኣብ ዕለቶም ክውዕሉ ዝብል ቅዱስ ሓሳብ ነበሮ።
መልአኽ እግዚአብሔር ካኣ ነገር ብትምኒት ኣይከውንን እዩ ‘ሞ ብከምዚ ዝስዕብ ሱባዔ ኣቲኻ ርኸቦ በሎ።
-
... 
 ዓመት 22፣ኣብ ሳልሳይ ዓመት 33 /ን30 ምስ እንመቕሎ/ 3 ይተርፈብ ራብዓይ ዓመት /3+11=14 አብ ሓሙሻይ ዓመት/14+11=25 እዩ ስለዚ ናይ ዝሓለፈ ዓመት አበቅቴ እንተፈሊጥናዮ ናይ ሎሚ ዓመት ናይ ሎሚ ዓመት እንተፈሊጥናዮ ናይ ዚመጽእ ዓመት 11 ብምውሳኽ ንረኽቦ ማለት እዩ። ስለዚ ኣብ ዓመተ 2006 አብቅቴ ኣልቦ ስለዝነበረ ናይ ሎሚ ዓመት ኣበቅቴ 11 ይኸውን ማለት እዩ።
ዘመነ ብሉይን ዘመነ ሓዲስን ብጠቅላላ ዓመተ ዓለም ይበሃል።ንሱ ድማ 5500 ዓመተ ፍዳ ተደመሮ 2007ዓመተ ምህረት 7507 ዓመተ ዓለም ይኸውን። ስለዚ አዕዋዳት ዝበሃሉ ነዚ ዓመተ ዓለም ንሰፍረሉ ወይ ንልካዐሉ ድማ እዮም።
ንሳቶም ድማ 7 እዮም፣
- ዓውደ ዕለት ፣ካብ ሰኑይ ክሳብ ሰንበት ዘለዉ መዓልታት ክኾኑ እንከለዉ ኣብ ሰሰሙን ተመላሊሶም ወይ አንዳዘሩ ዝመጹ እዮም። እዞም ሰሙናት እንዳተመላለሱ ወር
...
ው ዝበለትሉ መዓልቲ ጀሚሩ ፀሐይ ጉዕዞኣ ክሳብ እትፍጽም/ ጳጉሜን ሐሙሽተ/ ዘሎ መዓልትታት ተረፈ ዘመን ወይ አበቅቴ ይበሃል።እዚኦም መዓልታት ንዝቕጽል ዓመት አበቅቴ ይኾኑ። ንኣብነት ወርሒ ናይ 2003 ዓም ጉዕዘኣ ዝፈጸመትሉ 28 2003 ዓ.ም እዩ ስለዚ ካብ ነሐሰ ዕስራን ትሽዓተን መዓልቲ ጀሚሩ ክሳብ ጳጉሜን ዕለት ሓሙሽተ ዘለዉ መዓልታት ሸውዓተ እዮም። እዚ ሸውዓተ ተረፈ ዘመን ክኸውን እንከሎ ንዝቅጽል ዓመት ማለት 2004 ዓም አበቅቴ ይኸውን ማለት እዩ።
ካብዚ ቀጺልና ዘመነ ሰላምን ራህዋን ኮይኑ ዝተባእሱ ዝዕረቕሉ ዝተኣስሩ ዝፍትሕሉ ዝጠመዩ ዝጸግብሉ ፍትሒን ሓቅን ዝነግሰሉ ዘመን ክኾነልና እናተመነና ናይ 2007 ዓም ግእዝ ወይ 2014-2015 ፈረንጂ ኣጽዋማትን በዓላትን ነስዕበልኩም:
በዓላትን አጽዋማትን
ስብሓት ለእግዚአብሔር
ወለወላዲቱ ድንግል
ወለመስቀሉ ክቡር።
{flike}"	4f1188443a6a6dbc51838ec92df4438a
				"ናይ ፈደራልን ክፍለሃገርን ውሳነ፥ ቀይድታት ናይ ማሕበራዊ ርክብ ክናውሑ እዮም።
ኣብ ሚያዝያ 15፡ እቲ ፈደራላዊ መንግስትን እተን ፈደራላዊ ክፍላተሃገርን ብዛዕባ ኣብ ምቊጽጻር እቲ ኮሮናቫይረስ ንቐጻሊ ክግበር ብዛዕባ ዘለዎ ተሰማሚዖም። እቶም ካብ መጋቢት ኣትሒዞም ግብራውያን ንኮይኖም ዝጸንሑ ናይ ማሕበራዊ ርክብ ቀይድታት ብሓፈሻ ክሳን ግንቦት 3, 2020 ተናዊሖም ኣለዉ፡ ግን ሓደስቲ ሕግታትን ሓበሬታን እውን ኣለዉ፥
• ክሳብ 800 ትርብዒት ሜተር ናይ መሸጢ ስፍሓት ዘለዎም ድኳናት ሽርሻሮ ከምኡ’ውን – ናይ መሸጣ ስፍሓቶም ብዘየገድስ – ደላሎ መኻይን፡ ደላሎ ብሽክለታን ኣብያተ መሸጣ መጻሕፍትን ደጊሞም ክኸፍቱ ተፈቒዱ ኣሎ። ግን ናይ ጽሬት ሕግታት ከማልኡን ሪጋታት ከወግዱን ኣለዎም።
• ናይ ቤት-ትምህርቲ ስራሓት መድረክ ብመድረኽ ካብ ግንቦት 4 ኣትሒዞም ዳግም ክጅምሩ እዮም - መጀመርታ ከም ቀዳምነት ንናይ መወዳእታ ክፍልታት ትምህርትን ነቲ ናይ መወዳእታ ክፍሊ ትምህርቲ ናይ መባእታ ቤት-ትምህርትን። መርመራታትን ናይ መርመራ ምዳላዋትን ነቶም ናይ መወዳእታ ክፍልታት ትምህርቲ ናይዚ ዓመተ ትምህርቲ ደጊሞም ክካየዱ ኣለዎም። ክሳብ ሚያዝያ 29 ኣብ ዘሎ ግዜ፡ እቲ ዋዕላ ናይ ምኒስተራት ትምህርትን ባህልን ትምህርታት ብሓፈሻ ከመይ ኢሎም ዳግም ክጅምሩ ከምዘለዎም ከቕርብ እዩ።
• ህጹጽ ክንክን ንቕልዑ ከምዝቕጽል ክግበር እዩ ናብ ካልእ ሞያውን ዘድልዮምን ጉጅለታት ከኣ ክሰፍሕ እዩ።
• መሻጦ ስርሐን ኣብ ዕለት ግንቦት 4 ዳግም ክጅምራ ይኽእላ እንተድኣ ንሰራሕተኛታትን ዓማዊልን ንምክልኻል እኹል ስጉምትታት ወሲደን።
• ምትእኽኻባት ኣብ ኣብያተ-ክርስትያን፡ መሳጊድን ኣብያተ መቕደስ ኣይሁድን ከምኡ’ውን ሃያማኖታዊ ጽንብላትን ኣጋጣሚታትን ምክያድ ንግዚኡ ኣይፍቀዱን እዮም።
• ዓበይቲ ኣጋጣሚታት እንተውሓደ ክሳብ ነሓሰ 31, 2020 ክልኩላት እዮም።
• ክሎም ዜጋታት መዓልታዊ ማስኬራታት ክገብሩ ብጽኑዕ ይምከሩ፡ ብፍላይ ኣብ ህዝባዊ መጓዓዝያን ኣብ እዋን ዕድግን።
ቅድሚ ግንቦት 4፡ እቲ ፈደራላዊ ቻንስለርን እተን ፈደራላዊ ክፍላተሃገርን ነቲ ምዕባለ ዳግም ክግምግምዎን ብዛዕባ ተወሰኽቲ ስጉምትታት ክውስኑን እዮም። ብኽብረትኩም ካብ ገዛ ኣይትውጽኡ ካብ ናይ ግሊ ዙረታትን ምብጻሓትን ከኣ ተቖጠቡ።
Montag, 20. April 2020"	77ac7234584a2389d6b2776494b5fdb1
				"እዋናዊ ዜናታት
- መንግስቲ ሱዳን ብዘይሕጋዊ ኣገባብ ናብ ኤርትራ ክኣቱ ዝተረኽበ ሸቐጣት ብወግዒ ክህግር ጀሚሩ።
- ውሽጣዊ ጉዳይ ቤተ-ክርስትያን ተዋህዶ ኤርትራ ብዋናታቱ ዘይኮነ ብፖለትከኛታት ብጅሆ ተታሒዙ
- ማእከላይ መደበር ናይ’ቲ ኣብ መሬት ኤርትራ ኣትዩ ዘሎ ሰራዊት ግብጺ ማርሳ ተኽላይ ምዃኑ ተሓቢሩ
- መንግስቲ ሱዳን ክሊ ማያዊ ግዝኣተይ ብግብጽን ስዑዲ ዓረብን ተደፊሩ ክብል ናብ ውድብ ሕቡራት ሃገራት ኣመልኪቱ።
- ብኲናት ሕድሕድ ትሕመስ ኣብ ዘላ ሃገረ የመን ዝርከቡ ኤርትራውያን ኢትዮጵያውያን ህይወቶም ዘድሕን ሓገዝ ይሓቱ ኣለው።
- ኤርትራውያን ዝርከብዎም ዝተወሰኑ ስደተኛታት ካብ ሊብያ ናብ ኢጣልያ ተሰጋጊሮም።
- ሓደ ኢትዮጵያዊ ካብ ኤርትራ ናብ ዓዲ እንግሊዝ ኣብ ዝተመልሰሉ ብግብረ ሽበራ ተጠርጢሩ ከም ዝተታሕዘ ተገሊጹ
- ህግደፍ ካብ 5 ታሕሳስ 2017 ጀሚሩ ኣብ ል
... 
ተገሊጹ
- ኣብ’ታ ቅሱን ፖለቲካዊ ኩነታት ዘይብላ ሃገረ ሊብያ ዝካየድ ዘሎ ንግዲ ደቂ-ሰባት መግትኢ ክግበረሉ ዝተፈላለየ ጻዕርታት ይግበር ኣሎ።
- ማእከላይ ኮሚቴ ህዝባዊ ወያነ ሓርነት ትግራይ፡ (ህወሓት) ህልዊ ውሽጣዊ ፖለቲካዊ ጸገሙ ንምፍታሕ ዝጀመሮ ዕጹው ኣኼባ ይቕጽል ኣሎ
- ኣንጻር’ቲ ኣብ ሊብያ ኣብ ልዕሊ ስደተኛታት ዝካየድ ዘሎ ንግዲ ደቂ-ሰባት፡ ብተጣበቕቲ ሰብኣዊ ሰላት ዝተወደበ ሰላማዊ ሰልፊ ኣብ ቅድሚ ቀጽሪ ቤት ጽሕፈት ኤምባሲ ሊብያ ኣብ ፈረንሳ ተኻይዱ።
- መንግስቲ ዓዲ እንግሊዝ ናብ ኤርትራ ንዝኣትው ዜጋታቱ መጠንቀቕታ ሂቡ
- ዕውት ናይ ፕሮፖጋንዳን ውደባን ወፍሪ
- ኣብ ሊብያ ሕጂ’ውን ብዙሓት ስደተኛታት ከም ዘለውን ኣዝዩ ሕማቕ ህይወት የሕልፉ ምህላዎምን ምንጭታት ሓቢሮም።
ኣብ መርበብ ዘለዉ
We have 11 guests and no members online
ኣገዳሲ
...
ብ ጀርመን
- በዓል 8 መጋቢት 2017
- በዓል 8 መጋቢት 2017
- SECOND EASE CONGRESS ANNOUNCEMENT - ምልክታ : ካልኣይ ጉባኤ ዝምልከት
- ኣገዳሲ ሓበሬታ ዝኽሪ መበል 25 እዮብያላዊ ዓመት ናጽነት ኤርትራ Firande av 25 års av Eritreas Självständighet.
- ኣገዳሲ ሕዝባዊ መፍለጢ Important Public Announcement دعوة لإجتماع هام
ሞድ የማን Mod Right sample subtitle goes here
This is the right module position, which is not using any module suffix.
To create a subtitle, separate the title input text in the module manager with an ""|"" character then enter your subtitle text."	74f3fc0b8e3624a7c50d89187f563de2
				"ቅዱስነቶም ዕለት 10 ጥሪ 2020 ዓ.ም. ኣብ ሃገረ ቫቲካን ቅድስቲ ማርታ ሕንጻ ኣብ ዝርከብ ቤተ ጸሎት መስዋዕተ ቅዳሴ ኣዕሪጎም ስብከት ለጊሶም፡ ዕለት 9 ጥሪ 2020 ዓ.ም. እውን ከምቲ ልሙድ በቢ ዓመት ብምኽንያት ሓድሽ ዓመት ቁሩብ መዓልታት ድሕሪ በዓለ ኣስተርእዮ ኣብ ቅድስቲ መንበር ናይ ወጻኢ ሃገራት ልኡካነ መንግታት ተቐቢሎም ናይ ርሑስ ሓድሽ ዓመት ሰናይ ምንዮት መልእኽቲ ንምልውዋጥ ዘስምዕዎ መደረን፡ ዕለት 8 ጥሪ ናይ 2020 ዓ.ም. ዝለገስዎ ቀዳማይ ሓፈሻዊ ኣስተምህሮ ትምህርተ ክርስቶስን እሞርኵይዞም ጋጠይና ኣገልግሎት ክፍሊ ዜና ቫቲካን ሰርጆ ቸንቶፋንቲ ኣብ ዘቕረብዎ ሓተታ፥
ስምዖን ተ. ኣርኣያ - ሃገረ ቫቲካን
መብዛሕትና ዳርጋ ኵላትና እውን ክበሃል ይከኣል ደለይቲ ናእዳ ኢና፡ ካብ ዝእርሙና ዝንእዱና እነናድይ፡ ናይ ክርትያን ናይ እምነት ጉዕዞ ግና ዕለት ብዕለት 
... 
ብረናን ንኽንትስእ ሓይሊ ይዀነና፡ ምሕረት የውርደልናን፡ ፍቕሪ ብዛዕባ ካልኦት ሰናይ ንኽንዛረብ ይድርኸና ሰናይ ክንዛረብ እንደልይ እውን እንተዘይኰንና ብውሑዱ እፍና ክንዓጽው ይሕግዘና ዝብል ሓሳብ ዘስመሩሉ ስብከት ከምዝለገሱ ቸንቶፋንቲ ኣብ ዘቕረብዎ መዘኻኸሪ የመልክቱ።
ዕለት 9 ጥሪ 2020 ዓ.ም. እውን ከምቲ ልሙድ በቢ ዓመቱ ብምኽንያት ሓድሽ ዓመት ቁሩብ መዓልታት ድሕሪ በዓለ ኣስተርእዮ ኣብ ቅድስቲ መንበር ናይ ወጻኢ ሃገራት ልኡካነ መንግታት ተቐቢሎም ናይ ርሑስ ሓድሽ ዓመት ሰናይ ምንዮት መልእኽቲ ንምልውዋጥ ኣብ ዘስምዕዎ መደረን፡ ኣብ ቅድሚ እቲ ኣብ ዓለም ዝርአይ ማእለያ ዘይብሉ ዝተሓላለኸ ጸገማት ኵሉ ነታ ጠሪሹ ክፍኣትን ስቓይን ሞትን ዘይኽውላን ዘይስዕራንን ተስፋ ነማዕድው ዝብልን፡ እቲ ተስፋ ካብቲ ካብ እግዚኣብሔር ኣብ ዝተወልደ ሕጻን ናብ ሓሴት ይዕድመናን፡ ጸገማትና 
...
ወጽን ኣብ ኣፈት ሓደጋ ምጥሓልን ሞትን ዝነበረትን ካብ ሕዝቢ ረድኤት ከምዝቐረብሉን ዘዘንትው ታሪኽ ጠቒሶም፡ እቲ ምንዋጽ ባሕርን ሓደጋ ምጥሓልን ምስቲ ኣብ እዋንና ዝረኣይ ዘሎ ናይ ብዙሓት ኣብ ማያት ባሕሪ ዘጋጥሞም ናይ ምጥሓል ሓደጋን ስግኣትን ሞትን ዝመሳሰል ምዃኑ ሓቢሮም፥ ሞት ኣብ ኣፈት እንተሃለወን ተስፋ ቁርጸት ክዕብልል እንከሎ እውን ጳውሎስ ብዓቢይ ቃል እምነት ይሽምግል፡ ምንዋጽን ጸፍዒ ሕይወትን ኩሉ ንስብከተ ወንጌል ዕድል ወይ ውን ኣጋጣሚ ይኸውን፡ እዚ ኸኣ ናይ ወንጌል ሕጊ እዩ፡ ድሕነት ኣብ ሕይወቱ ተመክሮ ዝገብር ክርስቲያን ንድሕነት ኣብ ዙርያኡ እዩ ዘስርጻን ዘስፍሓን፡ ስለምንታይ እግዚኣብሔር ኣብ ዝዀነ ይዅን ኩነት ኣብቲ ምውዳቕ ኣብ ዝረአየሉ ኵነት ኵሉ እውን ዝዓዪ ስለ ዝዀነ ዝብል ቅዋሙ ሓሳብ ብዕምቆት ከምዘብርሁ ዝገለጹ ቸንቶፋንቲ ዘቕረብዎ መዘኻኸሪ የጠቓልሉ።"	a4823d4be1cbe92349fe00408cca5571
				"ጽሑፋት ትግርኛ
ንዝኽሪ ቀዳማይ ዓመት ስርሒት ፎርቶ ኣመልኪቱ ብሃገራዊ ዲሞክራስያዊ ሓይሊታት ኤርትራ ዝወጸ መግለጺ
ሃ ዲ ሓ ኤ
ሃገራዊ ዲሞክራስያዊ ሓይሊታት ኤርትራ ነቲ ብ21 ጥሪ 2013፡ ብኣካላት ሓይሊታት ምክልኻል ኤርትራ ዝተወስደ ዲሞክራስያዊ ተበግሶ ክዝክር ከሎ ሓበን እናተሰምዖ ኢዩ።
ሃ.ዲ.ሓ.ኤ፡ ኣባላት ሰራዊት ንዘቕረብዎ ሕጋዊ ጠለባት ማለት- ትግባረ ቅዋምን እሱራት ነጻ ምልቃቕን ሙሉእ ብሙሉእ ይድግፎ። ነዚ ታሪኻዊ ጠለባት`ዚ ንምቕላሕ፡ ኩሉ ንቡር ዘይኮነ ማሕለኻታት ናይቲ ስርዓት ኣብ ምፍንጣስ ዝኸፈልዎ ናይ ሂወት መስዋእቲ ዓቢ ክብሪ ይህቦ። በቲ ካልእ መዳይ ድማ፤ ገለ ኣሃዱታት ሰራዊትን ወተሃደራዊ መኮንናትን ነቲ ቅኑዕ ህዝባዊ ሕቶታት ጠሊሞም መጋበርያ ናይ ምልኪ ክኾኑ ምርኣይና ብጣዕሚ ንሓዝን። ጥልመቶም ከኣ፤ ምኽኒያት ሞት ጅግና ስዉእ ኮኔረል ስዒድ ሓጃጅን (ወዲ ዓሊ) መሳርሕቱን ካልኦት ዝተኣስሩን ክኸውን ከምዝኸኣለ ኣይንጠራጠርን።
ኣብዚ ታሪኻዊ መዓልቲ`ዚ ረጊጽና፡ ሓይሊታት ምክልኻል ኣብ ጎኒ ህዝቢ ኤርትራን ህዝቢ ዘለዎ ባህግታት ንፍትሕን ናጽነትን ክብርን ማዕርነትን ሰላምን ጠጠው ኪብል ንጽውዕ። እዚ ክሳብ ሎሚ ዘይተተግበረ ዘሎ ቅዱስ ዕላማታት፡ ህዝቢ ኤርትራ ንወለዶታት፡ ናይ ሂወት መስዋእቲ ከፊልሉ ኢዩ። ሰራዊት ኤርትራ፡ ነዚ ኣብ ሃገርና ተተኺሉ ዘሎ ናይ ሓደ-ሰብኣይ ስርዓት ክነጽጎን ነቶም ኣብ ፈቐዶ ኣብያተ ማእሰርቲታት ዝማስኑን ዝሳቐዩን ዘለዉ መሳርሕቱን ካልኦት ንጹሃት ዜጋታትን ነጻ ክልቀቑን ክጽውዕ ግዲታ ኣለዎ።
ከምኡ ውን ሃ.ዲ.ሓ.ኤ፡ ንኹሎም ተቓለስቲ ኤርትራውያን ነዚ ኣባላት ሰራዊት ኤርትራ ዝገበርዎ ጸዋዒት፡ ንዲሞክራስን ናጽነትን፡ ናይ ኩሉ ኢርትራዊ ጸዋዒት ክኸውን ክሕግዙ ንምሕጸን። ኩላትና ዘዘሎና ዓቕሚታት ኣወሃሂድና፡ ነዚ ኣብ ኤርትራ ተቐሚጡ ዘሎ መላኺ ስርዓት ናይ ሕልና እሱራት ነጻ ክለቅቕን ንድሌታት ህዝቢ ተገዛኢ ክኸውንን ንቐስቦ!
ብተመሳሳሊ ድማ፡ ኣህጉራዊ ማሕበረ-ሰብ፡ ህዝቢ ኤርትራን ናይ ምክልኻል ሓይልታቱን ዲሞክራስያዊ ለውጢ ንምምጻእ ኣብ ዝገብሮ ዘሎ ቃልሲ፡ንዝሓቶ ሓገዛት ኣቓልቦ ክህቡሉ ሃገራዊ ዲሞክራስያዊ ሓይልታት ይጽውዕ።
ንጀግንነታዊ ስርሒት ፎርቶ ነመጉስ!
ቅኑዕ ቃልሲ ህዝቢ ክዕወት ኢዩ!
ኣወሃሃዲ ሽማግለ ሃገራዊ ዲሞክራስያዊ ሓይሊታት ኤርትራ
21 ጥሪ 2014
This email address is being protected from spambots. You need JavaScript enabled to view it."	b8cefb8b4c624a1f451328f2c17d8f8f
				"ብህዝባዊ ናዕብታት ቱኒዝያስ ግብጽን ሰንቢዱን ኣእሙራኣዊ ዕረፍቲ ስኢኑን ብ 27 ጥሪ ናብ ቀጠር ብምኻድ ክሳብ 11 ለካቲት ኣብታ ሃገር ንኽለተ ሰሙን መመላእታ ዝቐነየ መራሒ ጭፍራ ህግደፍ ‘ፕርዚደንት’ ኢሳይያስ ኣፈወርቂ፡ ከምቲ ትጽቢት ዝተገብረሉ ኣብቲ ብ12 ለካቲት ኣብ ባጽዕ ዝተኻየደ ጽምብል ስርሒት ፈንቅል ከምዝተሳተፈ ምንጭታት ካብ ኣስመራ ሓቢሮም።
ብህዝባዊ ናዕብታት ቱኒዝያስ ግብጽን ሰንቢዱን ኣእሙራኣዊ ዕረፍቲ ስኢኑን ብ 27 ጥሪ ናብ ቀጠር ብምኻድ ክሳብ 11 ለካቲት ኣብታ ሃገር ንኽለተ ሰሙን መመላእታ ዝቐነየ መራሒ ጭፍራ ህግደፍ ‘ፕርዚደንት’ ኢሳይያስ ኣፈወርቂ፡ ከምቲ ትጽቢት ዝተገብረሉ ኣብቲ ብ12 ለካቲት ኣብ ባጽዕ ዝተኻየደ ጽምብል ስርሒት ፈንቅል ከምዝተሳተፈ ምንጭታት ካብ ኣስመራ ሓቢሮም።
ንፕረዚደንት ኢሳይያስ ኣሰንዩ ኣብቲ ካብ 31 ግንቦት ክሳብ 1 ሰነ 2010 ኣብ ፈረንሳዊት ከተማ Nice ዝተኻየደ መበል 25 ዋዕላ ፈረንሳን-ኣፍሪቃ ዝተሳተፈ ኣባል ቤትጽሕፈት ፕረሲደንት ስምኦን መሓሪ፡ ንስርዓት ህግደፍ ራሕሪሑ ኣብ ኤውሮጳ ፖለቲካዊ ዑቕባ ከምዝሓተተ ምንጭታት ንኣሰና ሓቢሮም።
ሓደ ካብ ላዕለዎት ሓለፍቲ ጸጥታ ኤርትራ ኮለኔል ስምኦን ገብረድንግል ድሕሪ ዝተኸየደሉ ፈተነ ቅትለት ብምስጢር ካብ ኤርትራ ወጺኡ ደሃዪ ተሓቢኡ ዝቐነየ ፕረዚደንት ኢሳይያስ ኣፈወርቂ ምስ ወዱን ሓደ ሓለዋኡን ኣብ ቦለኛ ዓዲ ጥልያን ከምዝተራእየ ምንጭታትና ካብ ዓዲ ጥልያን ሓቢሮም።"	dc70e22870d5e859ece6dba1cabad989
				"በስመ ኣብ ወወልድ ወመንፈስ ቅዱስ ኣሃዱ ኣምላኽ ኣሜን።
ቀዳሞት ኣቦታትና መጽሓፍዊ ዝኾነ ምስላ ክምስሉ ከለዉ “ፈራሕ ኣይጸድቕ፡ዕዉር ኣይነድቕ ” ይብሉ ነበሩ።ግና ነዚ ዕዉር ዝብል ቃል ከመይ ዝበለ ዑረት እዩ ናብ ዝብል ሕቶ ክንኣቱ ከሎና ዕዉር ዝበሃል ምንምኳ ዓይኑ ጠፊኡ ምርኣይ ስኢኑ ዝነብር ሰብ ጥራይ ዝመስሎም ይህልዉ ይኾኑ፡ግና ዕዉር ዝባሃል ውሽጣዊ ዓይነ ልቦንኡ ዝጠፍኤ፡ዝሓለፈን ዝመጽእን ዘይሓስብ ብትምህርቲ ዘይፍወስ ዑረት ልቢ ክነብሮ ከሎ እዩ እምበር ፡ኣፍኣዊ ዓይኒ ስኢኖም ውሽጣዊ ዓይኒ ዘለዎም ካብ ርእሶም ሓሊፎም ብትምህርቶምን ብፍልጠቶምን ነቶም ዓይኒ ኣሎና ዝብሉ ዝመርሑ ብዙሓት እዮም። ኮኾብ ዝመስል ኣፍኣዊ ዓይኒ ዘሎዎም ሰባት ብ ኣጻብዖም ክፍርሙ ከለዉ ኣፍኣዊ ዓይኒ ዘይብሎም ውሽጣዊ ዓይኒ ዘለዎም ግና ብኢዶም ጽሒፎም ብኢዶም ዘንብቡ ብሒደቱ ዝፍቀዱ ኣይኮኑን።በዚ 
... 
ኣይከኣልን እዩ። ምሁር እውን ዝኣክል ትምህርቲ ተማሂሩ ከብቅዕ ብዝግባእ ናብ ህዝቢ እንተ ድኣ ዘይተሓላሊፍዎ ኣብ ልቢ ምእመናን ተዘሪኡ ክበቁልን ፍረ መንፈስ ቅዱስ ዝኾነ ትምህርቲ ሃይማኖትን ከፍሪ ኣይክእልን’ዩ።ብፍርሃት ቀምሲሉን ጸምልዩን እዩ ዝተርፍ። ሓደ ምሁር እየ ዝብል ሰብ ብዕላምኡ ጸኒዑ እንተ ዘይሰሪሑን በቲ ሕዚዎ ዘሎ ሞይኡ ዘይተ ኣማመን እንተድኣ ኮይኑን ብ ኣእምሮ ሰብ ተመሪሑ እንተድኣ ከይዱ ናዩቲ መራሒኡን መኻሪኡን ኣገልጋሊ እዩ ወይ ናቱ ግዙእ እምበር ርእሱ ብርእሱ ተኣማሚኑ ቤቱ ዘመሓድር ሰብ ከምዘይኮነ እዩ ዝእመን።ወንጌላዊ ዮሃንስ እውን “ዘይገብራ ለሓጢኣት ገበራ ውእቱ ለሓጢኣት ፡እቲ ሓጥያት ዝሰርሕ ናይ ሓጥያት ባርያ እዩ ዝኸው”(ዮሃን8፡34) ኢሉ ኣሎ።
ኣየ ሰብ! ኣየ ሰብ ኮንቱ ሰይጣን ዝኣክል ጸላኢ ፡ገሃነመ እሳት ዝኣክል በላዒ ፡ሲኦል ዝኣክል ጉድጓድ ፡ሓጥ
...
ኻዊ ቃሉ “ረከብክዎ ለዳዊት ገብርየ ብእሴ ምእመነ ዘከመ ልብየ ” ኢሉ ዝመስከረሉ ቅዱስ ዳዊት እውን ነዚ እግዚኦ ዝብል ወርቃዊ ቃለ ተማህጽኖ ብምግንዛቡ እዩ።እንሆ ኣብዛ ብስሙ ዳዊት ተባሂላ እትጽዋዕ መጽሓፉ ጥራይ ካብ 197 ግዜ ንላዕሊ “እግዚኦ እግዚኦ ” እና በለ ጠቒስዋ ይርከብ።እዚ ካኣ እግዚኦ መሓረና ማሌት ካብ ክንደይ ፈተና ዝስውርን ካብ ዝኾነ ይኹን ሓደጋ ዝከላኸል ምኻኑ ብምግንዛቡን ብምርድኡን እዩ።ስለዚ ንሕና እውን ናይ በዓል ቅዱስ ዳዊት ኣሰር ብምስዓብ እግዚኦ መሓረና ክርስቶስ ካብ ማሌት ድሕር ኣይንበል።ነዚ ድማ መድሃኔኣለም ክርስቶስ ዘነቓቕሕ ቅዱስ መንፈስ ይልኣኸለና።ኣሜን።
ምንጪ- መርጌታ ክነፈርግብ ማርቆስ (ነሃሴ 2002) ኣስመራ
ወስብሃት ለእግዚኣብሄር
ወለወላዲቱ ድንግል
ወለመስቀሉ ክቡር
ኣሜን።
Sorry, comments are closed for this post."	66e06a085aa998c23ac8f278a9b7874b
				"ሰራዊት ኤርትራ፡ ዝተረከብካዮ ሕድሪ ከይዓብር
2021-02-15 10:24:50 Written by ኣድሓኖም በርሀ Published in ጽሑፋት ትግርኛ Read 111 timesቀንዲ በዓል ቤት ቃልስን ዓወትን ኤርትራ መላእ ህዝባ እዩ። እዚ እቲ እኩብ ድምር መግለጺ ኮይኑ፡ ዝተፈላለዩ ክፍልታት ሕብረተሰብ ኤርትራ ከከምቲ ኩነታቶም፡ ኣነባብረኦምን ዝነብርሉ ከባብን ነናቶም ብጽሒት ነይርዎም እዩ። ናይ ሓደ ካብኣቶም ብኩራት እንተዝነብር ከኣ እቲ ክሳብ ሕጂ ተመዝጊቡ ዘሎ ሃገር ናይ ምውሓስ ዓወት ኣይመተመዝገበን።
ኤርትራዊ፡ ኣብ ሃገሩ ኮነ ኣብ ወጻኢ ዝነብር፡ ኣብ ዓዲ ኮይኑ ዝቃለስን ናብ ሜዳ ወጺኡ ብረት ዝዓጠቐን፡ ብዕድመ ዓበይትን መንእሰያትን፡ ብጾታ ደቂ ኣንስትዮን ደቂ ተባዕትዮን፡ ብሃይማኖት ኣስላምን ክርስትያንን፡ ደቂ ብኣሰፋፍራ መታሕትን ከበሳን ከይተበሃሃለ ሳላ ኣብቲ ቃልሲ “ዓዳማይ 
... 
ባሩ ርዱእ እዩ። ከምኡ ስለ ዝኾነ እዩ ከኣ ነዚ ኣብቲ ዝኸበረ ዋጋ ህይወት ዘኽፍል ብራኸ ንዝነበረ ሰራዊት ዝያዳ ቆላሕታን ሓበንን ዝወሃቦ። ብፍላይ ከኣ ኣብ ከም መዓልቲ ምጅማር ሰውራ ባሕቲ መስከረም፡ 24 ጉንበትን መዓልቲ ናጽነትን ካለኦት ከም ውግእ ተጐርባን ምሕራር ከተማ ምጽዋዕን ዝኣመሰሉ ኣገደስቲ ዕለታት ክዝከሩ እንከለዉ ግደ ሰራዊት ዝያዳ ጐሊሑ ዝለዓል። ካብዚ ነቒሎም እዮም ከኣ ኣብዚ ቅንያትዚ ብዙሓት ኤርትራውያን ብዛዕባ ምሕራር ወደባዊት ከተማ ምጽዋዕ ክጽሕፉን ክምድሩን እንከለዉ ንግደን ጀግንነትን ሰራዊት ኣዕዚዞ ከመጉሱ ዝቐነዩ። ኣብዚ ኣብዚ ናይ ሎምዘመን ዝኽሪ ፈንቅል ግና ሰራዊት ኤርትራ ስሙ ዝለዓል ዘሎ ብዛዕባ ጀግንነቱን ግደኡ ኣብ ምሕራር ከተማ ምጽዋዕ ጥራይ ዘይኮነ፡ እንተላይ ንሓርበኝነቱ ጸለሎ ብዝቐብእ ኢድ ኣእታውነት ኣብዘይጉዳዩ እዩ። ወዮ ተፈጺሙ ኢልካ ምእማ
...
ሕድሪ ብኽንድቲ ዝተረከቦ ክብደት ኣየኽበሮን ዝብል ተሪር ዕቃበ እዩ ዘለና። ህልዊ ኩነታት ኤርትራን ህዝባን እውን ነዚ ገሊሑ ዝረአ ሓቂ እዩ ዝቕበል። ይኹን እምበር ሕጂ እውን ረፊዱ እምበር ኣይዓረበን እሞ፡ ኣብዚ ብምኽንያት መበል 31 ዓመት ዝኽሪ ስርሒት ፈንቅል ዝሓለፈ ተመኩሮኡ ብኣውንታኡ ዝዝንተወሉ ዘሎ ቅነ ኣብ ርእሲቲ ባዕሉ ዘይስሕቶ ምዃኑ፡ “ሰራዊት ኤርትራ፡ ዝተረከብካዮ ሕድሪ ከይዓብር” ብዝብል ከነዘኻኽሮ እዋኑ እዩ። ኣዚ እዋንዚ ስም ሰራዊት ኤርትራ ብዝተፈላለዩ ሃገራትን ዓበይቲ ማዕከናት ዜና ዓለምናን፡ እንተላይ ንዝሓለፈ ታሪኽ ጅግንነቱ ብዝድውን “ኢድ ኣእታውነት ኣብ ዘይጉዳዩ” ዝለዓለሉ ዘሎ ሕማቕ ኣጋጣሚ ስለ ዝኾነ፡ ኣብ ቅድሚኡ ብዘሎ ብቐጥታ ብዝምልከቶ ኤርትራዊ ዘቤታዊ ኣጀንዳ ክጅመር ዝግበኦ ኩነታት ናይ ምቕያር ተደራራቢ ሓላፍነት ዘሰክሞ ምዃኑ ከስተብህለሉ ይግበኦ።"	8b654b792fb86a165fe8f458ab6bce3d
				"ሚኒስትር ጉዳይ ወፃኢ ኣሜሪካ ኣንቶኒ ብሊንከን ኣብ ዝተፈላለያ ሃገራት ኣፍሪካ ዑደት ንምክያድ ናብ ደቡብ ኣፍሪካ ኣምሪሖም፡፡ እቶም ሚኒስትር ጉዳይ ወፃኢ ምስ መራሕቲ ደቡብ ኣፍሪካ፣ ዴሞክራቲክ ሪፓብሊክ ኮንጎን ሩዋንዳን ዘተ ከምዝገብሩ France 24 ፀብፂቡ፡፡ እቲ ዑደት ሩስያ ኣብ ኣፍሪካ ንእተሕድሮ ዘላ ፅዕንቶ ንምምካት ዝዓለመ ከምዝኾነ እውን እቲ ፀብፃብ ኣመላኺቱ፡፡
ሚኒስትር ጉዳይ ወፃኢ ሩስያ #ሰርጌይ ላቭሮቭ ኣብ ዝሓለፈ ሰሙን ኣብ ኢትዮጵያ፣ ግብፂ፣ ዩጋንዳን ሪፓብሊክ ኮንጎን ዘካየድዎ ዑደት ስዒቡ ምምሕዳር ጆ ባይደን ናብ ኣፍሪካ ትኹረት ክገብር ከምዝገበሮ ድማ ተንተንቲ ፖለቲካ ይገልፁ፡፡
ሚኒስትር ጉዳይ ወፃኢ ኣሜሪካ እቲ ሕዚ ኣብ ኣፍሪካ ዘካይድዎ ዘለው ዑደት ንኻልኣይ ግዜ እንትኸውን ኣብ ዝሓለፈ ቀውዒ ኣብ ሃገራት ኬንያ፣ ሰኔጋልን ናይጀርያን ዑደት ጌሮም ምንባሮም ይዝከር፡፡
ብፍላይ ድማ ኣብ ልዕሊ ህዝቢ ትግራይ ዝፍፀሙ ዘለው ገበናት ጠጠው ንክብሉ ዝጠልብ ዘተ ምስ ፕረዚዳንት ኬንያ ኡሁሩ ኬንያታ ኣብ ናይሮቢ ተራኺቦም ምይይጥ ከምዘካየዱ ይፍለጥ፡፡
ሕዚ ዘካይድዎ ዘለው ዑደት ዕላምኡ ድማ ሩስያ ኣብ ልዕሊ ዩክሬይን ትፍፅሞ ንዘላ ወራር ሃገራት ኣፍሪካ ክቃወማን ኣብ ህንፀት ስርዓት ዴሞክራሲ ክነጥፋን ዝዕድም እዩ ይብል ፀብፃብ ፍራንስ 24፡፡
እተን ንወራር ሩስያ ዝደገፋን ውልቀ መለኽቲ መራሕቲ ሃገራት ኣፍሪካን ንምቕፃዕ ዝጠመተ ረቂቅ ሕጊ H.R 7311 ኣሜሪካ ኣፅዲቓ ከምዘላ እውን ተሓቢሩ፡፡
ብገ/እግዚኣብሄር ታደለ"	9d09c9396058845951bf57ec81f8e10d
				"ኣብዚ ዓመት ኣብ ኖርወይ ኣብ ዝካየድ ምርጫ ኮም፥ እቶም ኣስታት 500 ሕጹያት መዝገብ ገበን ከምዘለዎም ጋዜጣ
ኣፍተንፖስተን ኣቃሊዓ። ደርዘን ካብኣቶም’ውን ኣብ ልዕሊ ህጻናት ብዝፈጸምዎ መጥቃዕቲ ተፈሪዶም’ኳ እንተነበሩ፡ ውድባቶም
ንባዕለን ብዛዕባ ድሕረ ባይታኦም ኣፍልጦ ከም ዘይነበረን ተሓቢሩ።
ኣፍተንፖስተን ቅድሚ’ቲ ናይ ትማሊ ምርጫ ኣብ ዝዘርግሖ ተኸታታሊ ጽሑፋት፡ እዞም ሕጹያት “ስልጣንን እምንቶን መራጽቲ
ይደልዩ ምህላዎም” ጽሒፉ’ሎ። እዞም ሕጹያት ካብ ጎነጽ ክሳብ ፋይናንሳዊ ዓሎቕን ምኽዛን ዘይሕጋዊ ኣጽዋርን ዝበጽሕ ገበናት
ፈጺሞም ተኸሲሶም ዝጸንሑ እኳ እንተኾኑ፥ ናብ ፖለቲካ ከይኣትዉ ዝኽልኮም ሕጊ የለን። ናይ ማእሰርቲ ፍርዶም ዘሕለፉ
ገበነኛታት ንቡር ህይወቶም ክቕጽሉ ዕድል ይወሃቦም እዩ—እዚ ድማ ኣብ ፖለቲካ ምስታፍ ዘጠቓልል እዩ።
እታ ጋዜጣ ሓያሎ ንቤት ጽሕፈት ዝወዳደሩ ዝነበሩ ናይ ቀደም ተጻወትቲ ቃለ መሕትት ብምግባር ንዓኣቶምን ንውድባቶምን
ኣለልያ’ላ። በዚ ድማ ገሊኦም ከም ዝሓፈሩ፡ ገሊኦም ድማ እታ ጋዜጣ ድሕረ ባይታኦም ብምቅልዓ ምሕራቖም ገሊጾም ኣለዉ።
ሕጹይ ናይ’ቲ ንምዕባለ ንግድን ኢንዱስትሪን ዝቃለስ ሓድሽ ሰልፊ INP፡ ፈለማ እቲ ጒዳይ ምጭብርባር ምዃኑ ብምግላጽ ነቲ
ሓበሬታ ነጺግዎ እንተነበረ፡ ኣብ መወዳእታ ግና እቲ ጸብጻብ ሓቂ ምዃኑ ተኣሚኑ’ሎ። ኣብ ኖርወይ፥ ሰባት ንውልቀ ሕጹያት
ዘይኮነስ ንውድባት’ዮም ዝመርጹ፡ ብጭቡጥ መን ኣብ ከባብያዊ ባይቶታት ወይ ኣብ ባይቶ ከገልግል ከም ዘለዎ እውን በተን
ውድባት’ዩ ዝውስን።"	ce9e5becf21acdb4ab4312bdf4dd9ea4
				"ድሕሪ ዑቕባ ምሕታትኩም እቶም ዑቕባ ዝሓተትኩሎም ክልል መዕቀሊ ገዛ ይገብሩልኩም። ህጻናት ዝርከብዎም ስድራቤት መብዝሕትኡ ግዜ ቀዳምነት ኣለዎም። ንበይኖም ዝተሰደዱ ወይ Geflüchtete ከኣ ወይ ከም ጉጅለ ሓቢሮም ወይ ከኣ ኣብ ናይ ሓባር መንገበሪ ገዛ ክዕቀቡ ይከኣል እዩ። ብዛዕባ እዚ ዝምልከት ድማ ካብቲ ዘለኽሞ ቦታ ዝርከብ ኢሚግረሽን እኹል ሓበሬታ ክትረኽቡ ትኽእሉ ኢኹም።
እቶም ክርከቡ ዚኽእል ኣገደስቲ ሰባት፡ ኣብ ክፍልታት መደቀሲ ወይ ኣብ ኣፓርትማ ንዝቕመጡ ሰባት ዝከታተሉ ኣብ ምምሕዳር ከተማ ዝሰርሑ ሰራሕተኛታት ማሕበራዊ ጉዳያት እዮም። ኣብቲ ከባቢ ዝርከቡ ተቐበልቲ ኣጋይሽ ከምኡውን ወለንታውያን ወሃብቲ ሓበሬታን ኣሰልጠንትን፡ ብዛዕባ ፈለማ ዝህልወኩም ምጥያስ ዚምልከት ደገፍ ይህብኹም። ማእከላት ምኽሪ ስደተኛታት፡ መብዛሕቱ ግዜ፡ ኣብ ስሩዕ ሰዓታት ስራሕ ቤት ጽሕፈት፡ 
... 
ያዊ ክእለታትን ክህልወኩም የድልዮ እዩ። እዚ ክእለታት’ዚ ድማ ኣፍልጦ ንምሃብ ኣብ ዚግበር ናይ ምኽሪ ግዜ ኪሕበር ይከኣል እዩ። ንገለ ዓይነታት ሞያዊ ዓውድታት ድማ ኣፍልጦ ክረክብ ከም ቅድመ-ዂነት ይቐርብ እዩ፣ እዚ ድማ ኣብ ጀርመን በቲ ሞያ’ቲ ንኽትሰርሑ ንኽፍቀደልኩም እዩ።
ከም ስደተኛ ኣፍልጦ ስለዝረኸብኩም፡ ኣብ ጀርመን ንኽትሰርሑ ይፍቀደልኩም እዩ፣ ምኽንያቱ፡ ደረት ዘይግበረሉ ፍቓድ ስራሕ ስለእተዋህበኩም እዩ። እቲ መስርሕ ዑቕባ ተወንዚፉ እንተልዩ ወይ ንኽትጥረዙ ንዝወጸ መደብ (Duldung) እተደናጔየ እንተኾይኑ፡ ፍቓድ ስራሕ፡ ሰለስተ ኣዋርሕ ምስተቐመጥኩም ኣብ ዝቐልጠፈ ግዜ ክውሃበኩም ይከኣል እዩ። ፍቓድ ስራሕ ንኽትረኽቡ ድማ ናብ ቤት ጽሕፈት ምዝገባ ወጻእተኛታት ከተመልክቱ ትኽእሉ ኢኹም። ፈደራላዊ ወኪል ሽቕለት፡ መርመራ ዜካየድ እዩ። እቲ ክፉት ስራሕ፡ ነቲ ክማላእ 
...
ዩ። ካሕሳ ግን ኣይወሃቦን እዩ።
ኣብ ማእከላት ስራሕ ብዛዕባ ዘሎ እተፈላለየ ዕድላት ስልጠና ዚምልከት ምኽሪ ክትረኽቡ ትኽእሉ ኢኹም። ብዛዕባ ወጢንክሙዎ ዘለኹም ስልጠና ዚምልከት ፋይናንሳዊ ሓገዝ ንኽትረኽቡ ከተመልክቱ ትኽእሉ ምዃንኩም ንኽትፈልጡ፡ ብኽብረትኩም ሕተቱ።
እቲ ቀጺልኩም እትረኽብዎ ትካል፡ ዞባዊ መርበብ ማሕበራት ስደተኛታት እዩ። ዞባዊ መርበብ፡ ሰልጠንቲ ዝሰርሕዎ ስራሕ ኣብ ምንዳይ ንመንእሰያት ስደተኛታት ደገፍ ይህብን ኣብ ግዜ ስልጠና ድማ ንዕኦም የሰንን።
ወረቐት ምስክር መእተዊ ዩኒቨርሲቲ (Abitur) እንተሊኩም ወይ ትምህርቲ ድሮ ዝጀመርኩም እንተዄንኩም፡ ኣብ ዩኒቨርሲታት Saxony-Anhalt ክትምሃሩ ትኽእሉ ኢኹም። ኣብቲ ክትምሃርዎ እትደልዩ ኮርስ ዩኒቨርሲቲ ምርኩስ ብምግባር፡ ናብ ኣህጉራዊ ቤት ጽሕፈት ዩኒቨርሲታት Saxony-Anhalt ብኽብረትኩም ኣመልክቱ።"	9dd7dcf0d8d53c687df1a69e189236fc
				"“ክብሪ ንድርብ ቃልሲ ደቀንስትዮ ኤርትራውያን”
ሎሚው`ን እናሃለት ሸሞንተ መጋቢት «ዓለምለኻዊት ማዓልቲ ደቀንስትዮ» ከም ወትሩ ከተፍ ኢላ። ጽቡቕን ዕዉትን ማዓልቲ ድማ ይግበረልና። ከምቲ ልሙድ ማዓልቲ ደቀንስትዮ ክብርቲ ከም ምዃና መጠን ድማ እነሆ፡ ነዛ ማዓልቲ’ዚኣ ንምብዓላ ተባሂሉ ኣብ መላእ ዓለም ዓበይትን ንኣሽቱን
ሎሚው`ን እናሃለት ሸሞንተ መጋቢት «ዓለምለኻዊት ማዓልቲ ደቀንስትዮ» ከም ወትሩ ከተፍ ኢላ። ጽቡቕን ዕዉትን ማዓልቲ ድማ ይግበረልና። ከምቲ ልሙድ ማዓልቲ ደቀንስትዮ ክብርቲ ከም ምዃና መጠን ድማ እነሆ፡ ነዛ ማዓልቲ’ዚኣ ንምብዓላ ተባሂሉ ኣብ መላእ ዓለም ዓበይትን ንኣሽቱን ምድላዋት ይግበር ኣሎ።
ንሕና ኤርትራውያን እንተኾነ’ውን፡ ኣብ ክልተ ዝተፈላለየ ደንበታት ኰንና በበይንና ከነብዕላ ንሻባሸብ ኣሎና። ካብ ወረደና ድኣ ንኽኣሎ’ምበር እንታይ ’ይባሃል ኮይኑ። ነዛ
... 
ቕ ዝኾነ ኩነታት’የን ወዲቐን ዘለዋ። እተን ንሙሉእ ሂወተን ኣብ በረኻ ከርተት ዝብላ ዝነበራ ጀጋኑ ተጋደልቲ ከይተረፈ’ውን፡ ኣብ ፈቐዶ ቤት ማእሰርቲ ይሳቐያ’የን ዘለዋ።
እቲ ኣዝዩ ዘሕዝን ግን ናይ’ተን ነዚ ኹሉ፡ ደቀንስትዮ ኣሕዋተን ዝኸፈልኦ መስዋእትን፡ ሕጂ ዘሕልፍኦ ዘለዋ ስቓይን እንዳፈለጣ፡ ህልኽ ሒዙወን ኣንጻር ጥቕመን ን.ህ.ግ.ዲ.ፍ ከዳምቓሉ ዝውዕላ ዘለዋ ደቀንስይዮ ኤርትራውያን’ዩ። በዚ ኣጋጣሚ’ዚ ድማ ኣንትን ኣሕዋተይ እንታ’ዩ ወሪዱክን? ሕድሪ ስዉኣት ኣሕዋትክን’ባ ኣይትጥለማ። ህልኽ’ኮ ኣብዘብጽሓክን የብሉን`ሞ፡ ኣብ ጎኒ’ተን ንመሰል ህዝቢ ኤርትራን፡ ንመሰል ደቀንስትዮን ዝቃለሳ ዘለዋ ጀጋኑ ኣሕዋትክን ምዃን ይሕሸክን ክብለን ይፈቱ።
ሓንቲ ሃገር፡ ኣብ ትሕቲ ከም ህ.ግ.ዲ.ፍ ዝኣመሰ፡ ልቦና ዝጎደሎ ዓመጺ ስርዓት ወዲቓ ክትሳቐ ኸላ፡ እቲ ሽግር ዝያዳ ንደቀንስትዮ’ዩ 
...
ሰላም ነቲ ውላዳ ዝበልዕ ዘሎ ኢሳያስ ኣፈወርቂ ዝወለዖ ኩናት ኣጣቒዓ ስልማታ ኣረኪባ ውላዳ ሞይቱ ሃገር ናብ ሕማቕ ንኽመርሑ ህግደፍ ንያት ሂባ ኣጣቒዓ።ሎሚ’ውን ኤርትራውያን መናእሰያት ሃገር ገዲፎም እግሮም ናብዝመርሖም ኣናጠፍ ኡ፡ኣብ ምድረበዳ ብጽምኢ እናሞቱ፡ኣብ ሲናይ ኣናተሳቐዩ ኣብ ባሕሪ ኣናጠለቑ 8 መጋቢት ይኹን ካልእ በዓላት ህግደፍ ክተድምቕ ተከዳዲና ተኾሃሒላ ኣብ ጓይላ ሳኦሲኦኣ፡ኣዚ ኩሉ ካብቲ ሰማየ ሰማይ ክንጥምት፡ኣንታይ ንገብር ከምዘሎና ህድእ ከይነስተውዕል ዝገብር ኣመራርሓ ዝተበገሰ ኣንተኾነ ንባዕላ ጓል ኣነስተይቲ ኣብ ዕድላ ምጽዋታ’ዩ ዘር ኢ።
ስለዚ ኣብ ክንዲ ስለ ልምዲ ምቦኣልን ኣብ በኦኣላት ምስታፍ፡ናቲ በኦኣል ትርጉምን፡ኣንታይ ዝህብ፡ኣየናይ ኦኣይነት መንገዲ ዝከፍት ምኳኑ ኣድቂቅካ ምፍላጥ የድሊ።ዝሓለፉ ተመኩሮታትን ግዕዝያትናን ክንመሃሮሎም ክንርደኦም የድሊ።"	f9c245e88eb391d05df82fad01b6d411
				"ኢትዮጵያ፣ግብፅን ሱዳንን ኣብ ዘካየደኦ ልዝብ፣ ግድብ ህዳሴ ማይ ዝመልአሉ፣ማይ ዝፈሰሉ ከምኡውን እቲ ግድብ ከስዕቦ ዝኽእል ማሕበራዊን ቁጠባዊን ኣሉታ ዘፅናዓ ትካላት ከምዝተመረፃ ዝመፀና ዜና ሓቢሩ።
ኣብ ኣዲሳበባ ንክልተ መዓልታት ይካየድ ኣብ ዝነበረ ልዝብ ዝተሳተፉ ምኒስትር ኤነርጂን ማይን ኢትዮጵያ ኣቶ ኣለማየሁ ተገኑ ንቪኦኤ ኣብ ዝሃብዎ መረጋገፂ፣ነቶም ክልተ መፅናዕታት ዘካይዳ ቀንዲ ትካልን ዝተወሰኑ መፅናዕታት ዘካይድ ካልእ ሓጋዚ ትካልን ተመዚዞም ኣለው ኢሎም።
እቲ መፅናዕቲ ክሳብ 11 ኣዋርሕ ክወስድ’ዩ፣እንተኾነ ከይዲ ህንፀት’ቲ ግድብ ከምዘይቛረፅ ንምፍላጥ ተካኢሉ’ሎ ይብል ኣቀባሊና እስክንድር ፍሬው።
እዚ ከምዚ’ሉ ከሎ፣ብመሰረት ምንጭታት ቪኦኤ እቶም ዝተመረፁ ትካላት ነቲ ቀንዲ መፅናዕቲ ዘካይድ ፈረንሳዊ ትካል፣ንውሱንን ሓጋዚን መፅናዕቲ ዘካይድ ድማ ሆላንዳዊ ትካል ምኻኖም ተፈሊጡ ኣሎ።"	95ccb881cace05761aa17424cf50fd3a
				"Post più popolari
-
ሱዳናዊ እስላማዊ ቤት ፍርዲ ሸሪዓ ንኦርቶዶክሳዊት ኣዴ ናይ 8 ወርሒ ነፍሰጾር፥ዶግቶር ማርያም ኢብራሂም ናይ ሞት ፍርዲ በይኑ። ኣብ ሃገረ ሱዳን እትነብርን፥ብትውልዲ ሱዳናዊት ዝኾነትን፥ ሰዓቢት ክርስቶስ ተኸታ...
-
Sudan 'apostasy' woman arrives in Italy Mariam Ishaq had been spared death sentence for converting from Islam to Christianit...
-
2 ይ ክፋል ጸዊዔ ሓደ እኳ ኣይመለሰለይን፡ ተዛሪበ ኸኣ ኣይሰምዑንን እሞ፡ ኣነ ኸኣ ጒድኣቶም ክሐሪ፡ ዜሰክሖም ድማ ከውርደሎም እየ። ( ኢሳ 66 ፡ 4) ኣምላኽና እግዚኣብሄር ከምዚ...
Wednesday, 31 October 2012
ስምካ ኣብቲ መጽሓፍ ሂወት ኣሎ ዶ!! ??
ስምካ ኣብቲ መጽሓፍ ሂወት ኣሎ ዶ!! ??
ፍቁር
ሓወይ እዚ ዘ
... 
ከም ግብሮም ተፈርዱ”።ክብሪ ን ኣምላኽ
ይኹን ሓወይ ግብረይን ግብርኻንሲ ኣብ ቅድመ ኣምላኽ ከመይ ኮን ይኸውን!!።ብሓቂ ኣብዛ ሓላፊት ዓለም ብምስትውዓልዶ ንማላለስ ኣሎና።ኣምላኽ
በቶም ንገብሮም መዓልታዊ ሂወትናን ሓሳብናን ዝጉሂ ተኾይኑ እቲ መጽሓፍ ሂወት ምስ ተገንጸለ፡ግብርና ክፉእን ኣብ ቅድሚ ኣምላኽ
ፍንፋንን ኮይኑ ተጸኒሑ፡ከም ግብርና ክንፍደ ኢና።እሞኸ ብግብርኻ ን ኣምላኽ ተኽብሮዶ፡ከተኽብሮ ኸ ሓሲብካ ዶ ትፈልጥ ??።ብ ክርስቶስ
ከ ብኣውራኡ ጋና ኣማኒ ዲኻ ??!!።ን ኣምላኽ ከተኽብሮ ዝወሰድካዮም ስጉምቲታት እንታይ ኣሎ።
ብዙሓት
ሰባት ን ኣምላኽ ምኽባር ሂወቶም ን ኣምላኽ ከይሃቡ፡ገንዘብ ን ቤት ኣምላኽ ምሃብ ከም ስራሕ ወይ ድማ ኣበርክቶ ዝቆጽሩዎ መሊኦም
እዮም።ግን ኣምላኽ ቀዳምነት ዘድልዮ ካባና ገንዘብና ዘይኮነስ ሂወትና ኢዩ።እምበኣር ሎሚ ብ ልዉጥ ሂወት ክትነብር ስምካ
...
ምርጫኻ
ሎሚ እንበኣር የሱስ ክርስቶስ በዓል ናዝረት ይኹን።(ህዝ33፡11)”ኣነ ህያው እየ፡ይብል እግዚኣብሄር ኣምላኽ፡ረሲእ ካብ መገዱ
ኽምለስ እሞ ብህይወት ኪነብር እምበር፡ብ ሞት ረሲእ ባህ ኣይብለንን ኢዩ።ኣቱም ቤት እስራኤል፡ስለምንታይ እትሞቱ፡ካብቲ እኩይ መገድኹም
ተመለሱ፡ተመለሱ,,,”ይብል እግዚኣብሄር ።ኣይፋል ተልና ግን ክንጠፍእ ኢና “፡ኣይፋልኩምን ተዘይ ተነሳሕኩምሲ፡ኩላትኩም ከምኡ ኽትጠፍኡ
ኢኹም፡እብለኩም ኣለኹ”።(ሉቃ13፡5)( ዘዳ8፡20) እንበኣር ኣይትዶንጊ ነዛ ዘላትካ ሰዓት ናይ ዕርቅን ንስሓን ሰዓት ግበራ።(ራእ1፡7)”እንሆ
ብደበና ይመጽእ ኣሎ።ኩለን ኣዒንትን እቶም ዝወግእዎን ከኣ ኪርእይዎ ኢዮም፡ብዘለዉ ዓሌታት ምድሪዉን ኪበኽዩሉ ኢዮም”።እወ ኣሜን።
ኣምላኽ ይደግፈና
ሓውኻ ቀሺ-ሙሴ
etiqalsgakone@gmail.com
No comments:
Post a Comment"	42e82bb035e424b45a8048b70e507ada
				"ዕድመ ናብ አኼባ ሓድነት ኤርትራውያን፡ ኣብ ከተማ ሎንዶን
ዝኸበርክንን ዝኸበርኩምን ደቂ ሃገርና፥ ኮሚቴ ሓድነት ኤርትራውያን ንፍትሒ፥ ንዕለት 07 ሚያዝያ 2019 ዓ.ም.ፈ. ካብ ሰዓት 1:30 ድ.ቀ. ዝጅምር ሕዝባዊ ኣኼባ ክነካዪድ ስለዝኾና፡ ኣብዚ ኣኼባ`ዚ ክትሳተፉ ብኽብሪ ንዕድም። ኣብ`ዚ ኣኼባ`ዚ ህልው ኩንተታት ሕዝብናን ሃገናን ክንዝቲ ኢና። ኩላትና ከም እንፈልጦ፡ እዚ ዘለናዮ
ዝኸበርክንን ዝኸበርኩምን ደቂ ሃገርና፥ ኮሚቴ ሓድነት ኤርትራውያን ንፍትሒ፥ ንዕለት 07 ሚያዝያ 2019 ዓ.ም.ፈ. ካብ ሰዓት 1:30 ድ.ቀ. ዝጅምር ሕዝባዊ ኣኼባ ክነካዪድ ስለዝኾና፡ ኣብዚ ኣኼባ`ዚ ክትሳተፉ ብኽብሪ ንዕድም።
ኣብ`ዚ ኣኼባ`ዚ ህልው ኩንተታት ሕዝብናን ሃገናን ክንዝቲ ኢና። ኩላትና ከም እንፈልጦ፡ እዚ ዘለናዮ እዋን ተሃዋሲ ኢዩ። ንሕና ኤርትራውያን ነዚ ኣብ ሃገርና ወሪዱ ዘሎ ሓደጋ ዝመጣጠን ምላሽ ክንህብ እንግደደሉ ታሪኻዊ ሓላፍነት ኣለና። “ድሕሪ ኣቦኻ፡ ሞት ጊደኻ!“
እቲ ሃገራዊ ተመሲሉ ከጽንተና ዝጸንሔ ኣካል፡ ሎሚ ሕቡእ ዕላማኡ ኣግሂዱልና ኣሎ። ስለዚ ኩላትና ኤርትራውያን ብሓበራ፡ ከይተቐደምና እንከለና፡ ብህጹጽ ነዚ ክቐብረና ዝዳሎ ዘሎ መንግስቲ፡ ክንቅይሮ ኣለና። እዚ ድማ ኩላትና ኤርትራውያን ሓቢርና፡ ብሓደ እንተ መረሽና ኢዩ ዝብጻሕ።
ኩልኻትኩም ኣሓትናን ኣሕዋትናን፡ ንእትፈልጡዎም ሰባት ክትዕድሙን፡ ክትሳተፉን፡ እጃምኩም ክተበርክቱን፥ ብኽብሪ ንዕድም።
“ሕጊ ይግዝኣና፡ ለባም የመሓድረና፡ ምሁር ይምሃረና።”
ኣሕዋትኩም
ኮሚቴ ሓድነት ኤርትራውያን ንፍትሒ – ዓባይ ብሪጣንያ
ኣኼባ ዝካየደሉ ኣዳራሽ፥
Surma community centre
1 Robert Street
Kings Cross
London NW1 3JU
merhawi March 27, 2019
Hi Eritrean Londoners,
It is time to say Enough is Enough together with unity. Good job haddnet, the name is good and the action is good lets join hands to make it a success."	38e633a2d5ad63ffc4e85cd5d6ff3c72
				"ወዲ 33 ዓመት ኬንያዊ ኣትሌት ኪፕሳንግ ኪፕኮሪረ ትማሊ ሃንደበት ኣብ ስነስርዓት ሽልማት ከሎ ምውዳቑ ስዒቡ ናብ ሆስፒታል እኳ እንተተወሰደ ድሕሪ ሒደት ደቓይቕ ህይወቱ ከምዝሓለፈ ንሰብ መዚ እታ ሃገር ብምውካስ ማዕኸን ዜና ዥንዋ ፀብፂቡ።ኣትሌት ኪፕሳንግ ኪፕኮሪረ ትማሊ ቀዳም ኣብ ዝተኻየደ ኣህጉራዊ ውድድር ኣትሌቲክስ ኣኽራን ካሜሩን ንውድድር ኣኽራን 1ይ ደረጃ ሒዙ እናመርሐ ብዘጋጠሞ ፀገም ጥዕና ንደቓይቕ ደው ኢሉ ድሕሪ ምፅናሕ ውድድሩ ከምዝቐፀለን ነቲ ውድድር ምስ ወድአን ምስተዓወተን ኣብ እዋን ስነ-ስርዓት ሽልማት ሃንደበት ምስወደቐ ንሕክምና’ኳ ተተወሰደ ህይወቱ ንምትራፍ ከምዘይተኽኣለ እቲ ማዕከን ዜና ወሲኹ ሓቢሩ።
ኣፍቲ “ካሜሮን ማውንተይን ራን” ቡዙሓት ኣትሌታት ዝሳተፉሉ ዝካየድ ውድድር ኮይኑ ኣፍቲ ቅድድም ጉያ ኣትሌታት ሃገራት ኢትዮጵያ ፣ ኮንጎ ፣ ፈረንሳይ ፣ ኬንያ ፣ ሊባኖስ ፣ ሞሮኮ ፤ ታንዛንያ ፣ ቻድ ፣ ቱኒዝያን ካሜሩንን ዝርከብዎም ልዕሊ 600 ተቐዳደምቲ ከምዝተሳተፉን ብሃንደበታዊ ሞት እቲ ኣትሌት ከምዝሰንበዱን ዥንዋ ገሊፁ።"	f0c7037a3c6094059b4eadf6a20e204a
				"ዮሃና ንወርቃዊ ኢዮቤልዩ /መበል 50 ዓመት/ ምጅማር ብረታዊ ተጋድሎ ህዝቢ ኤርትራ፣
ኣብ ዓለም ካብ ዘለዋ ሃገራት እታ ስለ ናጽነት ዝኸበረ ዋጋ ዝኸፈለት ሃገር ኤርትራ ኢያ። ሕማቕ ዕድል ኮይኑ ግን ካብ ህዝቢ ዓለም እቲ ዝመረረ ሂወት ንከሕልፍ ዝተፈርደ ህዝቢ ኤርትራ ኮይኑ። ህዝቢ ኤርትራ ንሰላሳ ዓመታት ተጋዲሉ ዝረኸቦ ደርማስ ዓወት ብጉጅለ ህግደፍ እንተዘይጭወ ነይሩ፣ በራውርን ክቡራትን ደቂ ህዝቢ ከፊልናስ ብሓርነት ተደቢስና ምበልና።
‘ጻመውከ ለከንቱ ኤሳው’ ከም ዝበሎ ቅዱስ መጽሓፍ ግን፣ ወዲ ቆላን ደጋን ወዲ ኩላተን ብሄራትን ህዝቢ ኤርትራ ብሓፈሻ፤ እቶም ሕመረት ሕብረተ-ሰብ ዝኾኑ መንእሰያት ድማ ብፍላይ ኣብ ክንዲ ሕብስተ ጻማ መስዋእቲ ጀጋኑ ኣቦታቶምን ኣያታቶምን፣ ዒደር ንክበልዑ፣ ኣብ ክንዲ ምህሮን ኣእምሮን ድንቁርና፣ ኣብ ክንዲ ወልተሞን ዋሊቦን ሃገሮም ሸናዕ! ኣብ ኳዂ
... 
ኢትዮጵያ ዝኸደ ወያናይ ኢዩ” ዝብሉ ወይጦታት ህግደፍ፣ ረሲዕናዮም ንኺድ።
ኢሳይያስ ቀስ ብቐስ ካብ መንደላይ ተመን ናብ ኣሰለት ዝተቐየረ ሰብ መሰል ፍጥረት ኢዩ። ከምቲ ካብ እንቋቑሖ ተመን ርግቢት ዘይትጭጫሕ፣ ኢሳይያስ ካብ ዘፍረዮም ደቀ-መዛሙርቱን መጋበርያ ስልጣኑ ካብ ዝኾነት ሰባብ ህግደፍን እውን ሰናይ ክንጽበ ሕልሚ ኢዩ። ኢሳይያስ ቆጽሊ ዘይወደቖ፣ ባዕሉ ብተንኮልን ቅንጸላን ናብ መንበረ-ስልጣን ዝተኾየጠ ወኪል ባዕዳውያን ኢዩ። ካብታ ንደቀባት ኤርትራውያን ኣገሪሁ ባዕሉ በትረ-ስልጣን ዝሓዘላ በዓቲ ዓላ ክሳብ ሎሚ ድማ ልዕሊ 40 ዓመታት ዝገበረ ኣባ-ከይሲ ዲክታተር ኢዩ።
ገና ተቐቢሮም ዘለዉ ውህሉላት ምስጢራት ክሳብ ፈጋዕጋዕ ዝብሉ፣ ከምቲ ኩሉ ግዜ ዝበሃልን ዝጸሓፍን፣ ናብ ሜዳ ኤርትራ ኣሰላልፍኡ ዘይብሩህ ኢዩ። ኣብ ውድብ ተጋድሎ ሓርነት ኤርትራ ምስ ተሰለፈ ንቋንቋ ዓረብ ከም
...
ሰኒዱ ኣሎ፣ ኣብ 1973 ዝተቐንጸሉ ምሁራት ኤርትራውያን ብዝምልከት ባዕሉ ኢሳይያስ ኣብቲ ከምዚ ሎሚ ዓቕሉ ጸቢቡሉ ዝነበረ ግዜ ኣብ ወርሒ መስከረም 1973 ዓ.ም. ዝጸሓፋ፣ ሎሚ 38 ዓመታት ገይራ ዘላን 82 ገጻት ዝሓዘትን መጽሓፍ “መንካዕ” ኣብ ኢደይ ኣላ። ናብ ዳሕረዎት ወለዶ ንምትሕልላፋ ከኣ መደብ ተታሒዙላ ኣሎ።
ታሪኻዊት መጽሓፍ “ትልሚ ንዘርኢ ክርዳድ” ንምሕታም ጎበዝ ተሻሞ!
Money Order or Certified Cheque:
Redie Mehari
310 Fairway Road South
P.O.Box 45073 Kitchener, Ontario N2C 1X0
Canada
ኣብ መበል 12 ክፋል ብተመሳሳሊ ትሕዝቶ ክሳብ እንራኸብ ሰላም ቅንያት።
alenakoena@gmail.com
ኣለና ብደገ፣ ኣለና ብውሽጢ!
ዓወት ንህዝቢ ኤርትራ!
ዕድመ ንባሕቲ መስከረም!
ሞት ክናና ንኢሳይያስ!!
ይቕጽል…"	520837d586783fc55241a7a518e45d4e
				"ኣፈኛ ናይቲ ጠንቂ ዕንወት ጸጋን ሰብን ኤርትራ ኮይኑ ዘሎ ህግደፍ ፡ ግዝያዊ ሚኒስተር ዜና ህግደፍ ዓሊ ዓብዱ፡ “ነታ ደሓን ኩን” ዝበለቶ ሃገራዊት ጋንታ ኤርትራ “እንኳዕ ደሓን ተመለስኪ” ክንብላ ኢና፡ ክብል ኣላጊጹ።
ብዘይካ ‘ቲ ካብ 23 ግንቦት 2007 ኣትሕዝና ንኽልተ ዓመት ዘካየድናዮ ኣገልግሎት መርበብ ኢንተርነት፡ እታ ኣብ ታሕሳስ 2008 ብ ፈነወ ኢንተርነት ኣገልግሎታ ዝጀመረት ድምጺ ኣሰና፡ ብ 16 ለካቲት 2009 ቀጥታዊ ፈነወ ሳትላይት ናብ ኤርትራ ካብ እትጅምር ንኽልተ ወርሕን ክልተ ሰሙንን ፕሮግራማት ፈንያ ‘ላ። ቅዳሕ ናይቲ ህዝቢ ኤርትራ ዝተኸታተሎ ነናይ ፍርቂ ሰዓት … more
ብሕልና ኣብ ቤትማእሰርቶም ኣቲና ነዚ ኩነት’ዚ ክነስተማቕሮ እንተንፍትን፡ ምሕሳቡ ጥራይ ‘ኳ ከምዘስካሕክሓና ፍሉጥ እዩ። ሓርበኛታት ተጋደልቲ፡ ዑቕበ ኣብርሃ፡ በራኺ ገብረስላሰ፡ ማሕሙድ ሸሪፎ፡ ጴጥሮስ ሰለሙን፡ ወዲ ኬክያ፡ ኣስቴር ፍጽሃጼን ድሩዕ፡ ሓምድ ሕምድ፡ ብርሃነ ገረዝጊሄር፡ እስቲፋኖስ ስዩም፡ ጀርማኖ ናቲ፡ ቢተወደድ ኣብርሃን ኩሎም እቶም ብፖለቲካዊ ምኽንያት ተኣሲሮም ዘለዉ ተጋደልትን ጋዜጠኛታትን ግን ንሸውዓተ ዓመታት … more"	bc2abf64a12d610a3a8abbb63acfbeca
				"ነዚ ፊደላት ትግሪኛ ካብ ዓለም ዝተፈልየ ምስጢር ዝሓቖፈ ምኻኑን፣ መለለዪ መንነትን፣ ሃይማኖትን፣ ባህልን፣ ክብርታትን፣ እምነትን፣ ጅግንነትን፣ ተዛረብቲ ትግሪኛን ግእዝን ኣምሓሪኛን ከምዝኾነ ዝሕብር ብቪድዮ ዝተሰነየ ሓበሬታ፣ ኩሎም ግዱስ ኤርትራውያንን ትግራዎትን ክከታተሉዎ እንሆ ብኸምዚ ዝስዕብ ነቕርቦ ኣሎና። ግድነት ክንበብን ክስማዕን ዘለዎ፣ ንመንነትናን ንትግሪኛ ልሳናን ኣዝዩ ኣገዳሲ ዝኾነ ሓበሬታ። ስለምንታይ...
ክሳብ መዓስዮም መሃንድሳት ጽዮናውያን፣ ንኢሰያስ ከም ባምቡላ ኣንዳተጠቕሙ፣ ኣብ ልዕሊ ደላይ ሓርነትን ሰላምን ዝኾነ ህዝቢ ኤርትራ፣ ብስነኣእምራዊ ወፍሪ እንዳገበሩ፣ ክረባረቡ? “ጽንዓት ንጽንዓት ንልምዓት”! “ንወሽለኽ-ለኽን ቆልመጽ-መጽን ክብረይን ክብሪታተይን ኣይሸይጥን”! ክብል ከሎስ ኣንታይ ማለቱ እዩ?? ክሳብ መዓስዩ ኣሰያስ ብህዝቢ ኤርትራ ክላገጽ! እንታይ እዩ ረብሓኡ...
መበል 28 ዓመት ነፃነት ኤርትራ ካበይ ናበይ? እስከ ኣብቲ ብዓል መበል 28 ዓመት ነጻነት፣ ኣብ ቅድሚ ህዝቢ ተገቲሮም ኣቶ ኢሰያስ ዝጸወዩወን ሓደስት ቃላት እስከ ብኣድህቦን ብንቕሓትን ነስተብህለሉ፣– በይኑ ዝጎዪ ዝቕድሞ የብሉ፣ በይኑ ዝደርፍ ዝሰምዖ የብሉ። ወይከኣ ንሓደ ህዝቢ ውሑድ ግዜ ክተታልሎ ትኽእል፣ ብዙሕ ግዜውን ከተታልሎ ትኽእል፣ ንዘልኣለም ከተታልሎ ግና ኣይከኣልንዩ። ኢሰያስ ግና ን50 ዓመታት...
ብ2 መስከረም 1950 ዓ.ም.ፈ. ሓፈሻዊ ባይቶ ሕቡራት መንግስታት ዓለም፣ ብመሰረት ሕጊ ዓንቀጽ 390-A(V) ሕቡራት ሀገራት ፈደረሽን ኤርትራ ምስ ኢትዮጵያ ወሲኑ። ብድሕሪዚ ብ10 ሓምለ 1952 ሕገ-መንግስቲ ኤርትራ ወይ ቅዋም ፈደራላዊ መንግስቲ ኤርትራ ተሓንጸጸ። ብ11 ነሓሰ 1952 ድማ እቲ ቅዋም ብንጉስ ሃይለስላሰ ብወግዒ ጸደቐ። ኣብዚ ኵሉ ኤርትራዊ ከስተብህለሉን ብግቡእ ክፈልጦን ዘሎዎ ጕዳይ፣ እቲ ወኪል ባይቶ...
Admin May 22, 2019 32 Comments KYLE HUNT Renegade Tribune Poland Refuses to Meet with Israel About $300 billion Holocaust Reparations, Jew in Tel Aviv Spits on Polish Ambassador POLES SAY ‘NO!’ TO HOLOCAUST BLACKMAIL This past Sunday the Polish Foreign Ministry...
Recent Comments"	af9529ed803b7a19bddd97fb50cbe7d5
				"ንባምቡላ ባርቢ ዘይፈልጥ ሰብ ወይ ዘይረኣየ ክህሉ ኣይክልን`ዩ። ምኽንያቱ ነፍሲ ወከፍ ቆልዓ እትውንና መጻወቲ ስለ
ዝኾነት። ዛጊት ክሳብ እዛ መዓልቲ ከባቢ ሓደ ቢልዮን ባርቢ ኣብ ዕዳጋ ከምዝወረዳ ይንገር። እዚ ቁጽሪ ግን ካብ ሰብ ናብ ሰብ
ዝሰጋገራ ባርቢ ዝውክል ኣይኮነን፣ ኣብ ሓደ ካልኢት ድማ 3 ባምቡላ ባርቢ Barbie dols ይሽየጣ። እዛ ጽሑፍ ከተንብባ
ዝወስዳልካ ሒደት ደቓይቕ ከኣ 540 ባርቢ ክሽየጣ ይኾና`የን። ምስ ምምሕያሽ ቁጠባ ዓለም ከኣ እዛ ባምቡላ ዓመታዊ ልዕሊ
12% ዕብየት ናይ መሸጣ ተርኢ ኣላ።
ቅድሚ 62 ዓመታት ብ1959 ኣመሪካዊ ትካል Matte ናይ ፈለማ ባርቢ ንዕዳጋ ኣውሪዱ። Barbie ካብ Barbara ዝብል ስም ጓል ናይ ምክትል ሓላፊት ትካል መፍረ ባምቡላ ማልት Ruth Handler ዝተራዕመ`ዩ። ንሳ ጓላ ባምቡላ ትፈቱ ስለ ዝነበረት`ያ ነዚ ስም መሪጻቶ።
ኣብ 1980 ከኣ ንኣፍሪቃውያን ናብ ዕዳጋ ንምእታው ተባሂሉ ጸላም ዝሕብራ ባርቢ ክትተኣታቶ ክኢላ። ኣብ 2000 ዓ.ም ድማ ስፖርታዊ ቅርጺን ሕምብርቲን ዘለዋ ኮይና ተማሓይሻ
ናብ ዕዳጋ ተዘርጊሓ።
ንባርቢ ከም ሰብኣያ/በዓል-ቤታ ባድላ ገይሩ ኣብ ጎድና ዝቕመጥ ባንቡላ ድማ ከን/ken ይበሃል። እዛ ባምቡላ ኣብ 2004 ምስ ሰብኣይ ተፈላልያ። ባርቢ ሓንቲ ንዓለም ካብ ዝለወጣ ምህዞታት`ያ ይበሃል፣ ብዙሓት ድማ ነዚ ስነ-ሓሳብ ይሰማምዕሉ።
Ruth Moskowicz እትበሃል እስራኤላዊት ጎርዞ ልክዕ ንባርቢ ትመስል ብምዃና ጥራይ ኣብ መላእ ዓለም
ፍልጥቲ ክትከውን ክኢላ`ያ። ኣብዚ ግዜ`ዚ ከኣ ብዙሓት ጎራዙ ናይ ፕላስቲክ መጥባሕቲ ብምግባር ነዛ ባምቡላ ክመስላ ይጽዕራ ኣለዋ።
ወይ ጉድ….
መዘከርታ ወናኒት ብዙሓት ባርቢ ዝኾነት ጓል ሓፍተይ ዮላንዳ ትኹነለይ።
No comments:
Post a Comment"	04f721247efa84f9c119e6afa9c06d44
				"ኣብ እዋን ለበዳ ኮቪድ-19፡ ገለ ክፍለ-ሃገራት ኣመሪካ ብዝሒ ነባሪአን ኣዝዩ ዓብዩ’ዩ። እተን ኣብዚ መስርዕ ብቐዳምነት ዝጥቀሳ ፍሎሪዳ፡ ኣይዳሆ፡ ሞንታና ክኾና ከለዋ ብኣንጻሩ ድማ ምስ ለበዳ ኮቪድ-19 ቁጽሪ ነባሪኣን ክውሕድ ዝጀመራ ኒው-ዮርክ፡ ኢሊኖይን ልዊዛናን ምንባረን መዛግብቲ ቆጸራ ህዝቢ ኣመሪካ ይሕብር። እዚ ምልውዋጥ ብዝሒ ነበርቲ ካብ ሓምለ 2020 ክሳብ ሓምለ 2022 ዝተመዝግበ’ዩ።
ለበዳ ኮቪድ-19 ኣብ ምግዕዓዝ ነበርቲ ጥራይ ዘይኰነስ ኣብ ገስጋስ ዕብየት ህዝቢ ኣመሪካ’ውን ኣዝዩ ኣሉታዊ ተራ ነይሩዎ’ዩ። ኣብዚ ዝተጠቕሰ ዓመታት፡ ዕብየት ህዝቢ ኣመሪካ እቲ ዝነበሮ ገስጋስ ዝተገትኣሉ’ዩ።
ኣብዚ ክልተ ምኽንያታት’ዮም ይጥቀሱ። ፈለማ፡ ምስቲ ለበዳ ዝተኣሳሰር ብዝሒ ሞት ክኸውን እንከሎ፡ ካልኣይ ድማ መጠን ወሊድ’ውን ደውታ ተራእዩዎ። እቲ ብሳልሳይ ዝጥቀስ ድማ ብዝሒ 
... 
ኣየገደደን።
ካብ ሓምለ 2021 ክሳብ ሓምለ 2022 ኣብ ዝተገብረ ዳህሳስ ግን እተን ዓበይቲ ከተማታት ቀስ-ብቐስ ነባሪአን ይምለስ ከም ዘሎ የምልክት። ንኣብነት እታ 6% ካብ ብዝሒ ነባሪኣ ስኢና ዝነበረት ከተማ ኒው-ዮርክ፡ ድሕሪ ምቅላል ለበዳ ኮቪድ-19 ተዛማዲ ናይ ምምላስን ዳግም ምብርባርን ተስፋ ተራእዩዋ።
ተመራመርቲ ስነ-ህዝቢ፡ ድሕሪ ከምዚ ምምዝባል ከተማታት ናብ ንቡር ብዝሒ ህዝበን ክምለሳ ከም ዘጸግምን ኣዝዩ ዘገምታዊ ምዃኑን’ዮም ይሕብሩ። ስለዚ ከኣ እተን ምስ ለበዳ ኮቪድ-19 ነበርተን ዝሰኣና ዓበይቲ ከተማታት፡ ናብቲ ዝነበርኦ ክምለሳ ግዜ ዝሓትት ምዃኑ’ዮም እቶም ክኢላታት ይጠቕሱ።
ብዘይካ ለበዳ ኮቪድ-19 ዘምጽኦ ምዝvባዕ፡ ንምዕባይ ገለ ክፍለ-ሃገራት ድርኺት ዝዀነ ካልእ ምኽንያት ድማ ክብሪ መነባብሮ’ዩ። ኣብ ርእሲኡ ድማ ኩነታት ኣየር ኣሎ። ንኣብነት ናብ ፍሎሪዳ 
...
ዝተሓተቱ ክኢላታት፡ ኣብ ባይታ ዘሎ ክውንነትን ምስቲ ብተደጋጋሚ ብመራኸቢ ብዙሃን ዝብሃልን ዝተፈልየ ምዃኑ ብኣብነት ይጠቕሱ። ዓቃባውያን መራሕቲ ዝመጽኡወን ክፍለ-ሃገራት፡ ህዝቢ ገዲፉወን ክኸይድ’ዩ ዝብል ተደጋጋሚ ዘረባ እኳ ዝስምዓ እንተዀነ፡ ናይ ቴክሳስን ፍሎሪዳን ኣመሓደርቲ ብኣብነት ብምጥቃስ፡ ፖለቲካ ክንድኡ ተራ ከም ዘይብሉ እቶም ክኢላታት ይገልጹ። እቲ ካልእ ምኽንያት ዝብሉዎ ግን እተን ክፍለ-ሃገራት ሓደስቲ ስራሕ ናይ ምፍጣር ዓቕመን ኣብ ምውሳኽን ምንኣስን ብዝሒ ህዝቢ ዓቢ ግደ ምህላዉ’ዩ።
ድሕሪ ለበዳ ኮቪድ-19፡ ዓይነትን ኣገባባት ኣሰራርሓን እናተለወጠ ምምጻኡ፡ እተን ዓበይቲ ከተማታት ከም ቀደምን ንዅሉ ደላዪ ስራሕ ክስሕባ ዝኽእላ እንተዀይነን ክኢላታት ስነ-ህዝቢ ኣየመልከቱን። እንተዀነ፡ እዚ ዘሎ ለውጢ ንዝመጽእ ሰለስተ-ኣርባዕተ ዓመታት ክቕጽል ምዃኑ ይግምቱ።
ቅጥዒ"	1d99eb0f5982ad915f5e436a6f98bb42
				"بيان المجلس الوطني الإرتري
في الذكرى الثامنة والعشرين لاستقلال إرتريا
جماهير شعبنا الإرتري،
يصادف 24 من مايو الذكرى الثامنة والعشرون لاستقلال إرتريا من الاستعمار الإثيوبي، الذي تحقق بفضل النضالات السلمية والمسلحة التي خاضها شعبنا الإرتري، وتضحيات جسيمة قدمها على مدى نصف قرن تقريبًا.
ኤርትራዊ ሃገራዊ ባይቶ ንዲሞክራስያዊ ለውጢ ድሕሪ ናይ ነዊሕ ዓመታት ደውታ፣ ነቲ ዘጋጠሞ ቅልውላው ሰጊሩ፣ ኣብ መንጎ ኣካላቱ ዝኾኑ ሓይልታት ብዝነበረ ዘይምኽኑይ ምስሕሓባትን ካልእ ወድዓዊ ምኽንያታትን ዝተፈጥረ ቅልውላው ኣሊዩ፣ ኣብ ገዛእ ዓቕሙ ተመርኲሱ፣ ኣብ ትሕቲ “ካልኣይ ሃገራዊ ጉባኤ፣ ነጻነትናን ልዑላውነትና ንምዕቃብን፣ ሓድነት ህዝብና ንምዕዛዝን፣ ህልውን መጻእን ዕድልና ባዕልና ንምቊጽጻርን” ዝብል ጭርሖ፣ ካልኣይ ሃገራዊ ጉባኤኡ ካብ ሚያዝያ 16 ክሳብ 21 2019 ኣብ ሽወደን ከተማ ስቶክሆልም ኣሰላሲሉ።
በስመኣብ ወወልድ ወመንፈስ ቅዱስ ኣሃዱ ኣምላክ
እግዚኣብሄር ከምዚ ይብል ኣሎ፡ እወ ልክዕ ከምኡ ኪኸዉን እዩ፡ ምሩኻት እቲ ጅግና ኺምለሱ እዮም፡ ምርኮ እቲ ጨኳኒ ኸኣ ኺምለስ እዩ። ኣነ ኸኣ ንመጻርርትኺ ኽጻረሮም፡ ንደቅኺ`ዉን ከድሕኖም እየ ትንቢት ኢሳይያስ 49: 25።
መልእኽቲ ናብ ኩሉ ህዝቢ ኤርትራ፡ ብፍላይ ድማ ኣብ ወጻኢ ሃገር እትርከቡ ደቀይን ኣሕዋተይን። ኣነ ፈላሲ ኾይነ ኣብ ደብረ ቢዘን ካብ ዝመንኮስኩላ ዕለት፡ ንዓለምን ፍትወታን ከም ዝሞትኩ እፈልጥ እየ። ፈላሲ ማለት ኣብ ቅድሚ ዓለም ሙማት ማለት እዩ። እቲ መንፈሳዊ ትርጉሙ ድማ ከምቲ ኢየሱስ ክርስቶስ ኣብ ክንዲ ህዝቢ ዓለም ዝሞተ፡ ንሕና ፈለስቲ ድማ ኣብ ክንዲ ህዝብናን ሃይማኖትናን ክሳዕ ሞት እሙናት ክንከዉን ይግበኣና። እምበኣር ንሕና ገዳማዉያን ኣቦታት ደብረ ቢዘን ኣብ ጉዳይ ኣቡነ እንጦንዮስ ይኹን ኣብ ጉዳይ ሃገር ብዓቅምና ከቢድ ቃልሲ ክነካይድ ጸኒሕና ኢና፡ ሕጂ ድማ ምስቶም ነዓይ ዝመስሉ ኮይና እቲ ዝዓበየ ግደ ክንጻወት ምኻና በዚ ኣጋጣሚ ኣቢለ ክገልጸልኩም እፈቱ።"	3f5fe48ead9b7bdfe19946891e40c76f
				"ኣምባሳደር ኤርትራ ኣብ ኢትዮጵያ ኣቶ ሰመረ ርእሶም ሎሚ ሓሙስ ናይ ስራሕ ወረቓቕቶም ንሚንስተር ጉዳያት ወጻኢ ኢትዮጵያ ዶ/ር ወርቅነህ ገበየሁ ኣረኪቦም።
ክልቲኦም ወገናት ኣብቲ ርኽብ ናብ ቀረባ ጊዜ ኣብ መንጎ ክልቲኣን ሃገራት ዝተኻየደ ዕርቀ ሰላም ብዝምልከት ከምዝዝተዩ ወሃቢ ቃል ሚንስትሪ ጉዳያት ወጻኢ ኢትዮጵያ ምግላጹ ፋና ብሮድካስቲንግ ኣብ ዘውጽኦ ጸብጻብ ሓቢሩ’ሎ።
ሚንስትሪ ወጻኢ ጉዳያት ኢትዮጵያ ኣብ መንጎ ክልቲኡ ህዝብታት ተጀሚሩ ዘሎ ርክብ ንግዲን ህዝብታት ንምሕያል ከምዘልድይ ኣስሚሩ’ሎ።
ብተወሳኺ ኣብ ልዕሊ ኤርትራ ተነቢሩ ዘሎ እገዳ ክለዓል ዝካየዱ ጻዕርታት ውጽኢት ይርከቦም ምህላዎምን ኢትዮጵያ ድማ እቲ እገዳ ምሉእ ንምሉእ ክሳብ ዝለዓል ጻዕርታታ ከምትቕጽል ሚንስተር ጉዳያት ወጻኢ ኢትዮጵያ ምግላጾም ፋና ሓቢሩ’ሎ።
ኣምባሳደር ኤርትራ ኣብ ኢትዮጵያ ኣቶ ሰመረ ርእሶም ብወገኑ ዝምድና ክልቲኣን ሃገራት ንምሕያል ከምዝሰርሑ ሓቢሮም ኣለው።"	52afc2a00280a9cb3647795084d5a039
				"ዮናስ ስዮም - ከተማ ቫቲካን
ፓርላማ ላዕለዋይ ባይቶ ናይ ሃገረ ህንዲ፣ ነቲ ብፓርላማ ታሕተዋይ ባይቶ ናይ ሃገረ ህንዲ ኣብ ዝሓለፈ ዕለት 5 ነሓሰ ዝጸደቐ ፍቓድ ምልጋስ መሸጣ ክራይ ማሕጸን ተቐቢሉ ከምዘተኣታተዎ ኣፍሊጡ።
ብፍላጥ ዝግበር ናይ ክራይ ማሕጸን
ብናይ 2019፣ ቅጥዕታት ፍቓድ ናይ ክራይ ማሕጸን መሰረት፣ ‘ስነምግባር ፍላጣዊ ክራይ ማሕጸን’ (ethical altruistic surrogacy) ንደቂ-ተባዕትዮ ካብ ከልል ዕድመ 23-50 እንክኸውን፣ ንደቀንስትዮ ካብ ክልል ዕድመ 26-55 ንዝኾና ፣ ከወልዱ ንዘይደልዩ ሰብ ሓዳር ነቲ ኣገባብ ክጥቀሙ ፍቃድ ዝህብ ከምዝኾነ ተገሊጹ።
እቲ ቅጥዒ ወሲኹ፣ እታ ንማሕጸና ንክራይ እትህብ ኣደ፣ ቀረባ ዘመድ ናይቶም ዘርኦም ዝህቡ ተጻመድቲ ክትከውንን፣ ብዘይካ ንውሕስነት ጥዕንኣን፣ ወጻኢታት ሕክምናን ዝምልከት፣ ካልእ ትሓቶ ካሕሳ ከዘይህሉ
... 
ያን ኣብያተ-ጥዕና ክጥቀሙ ከምዝጸንሑን ብምግላጽ፣ ንመጻኢ ቀጻሊ ቁጽጽር ክግበረሉ ከምዘለዎ ናይ’ቲ ሃገር ምኒስተር ጥዕና ዝኾነ ዶር. ሃርሽ ቫርዳን ኣስሚርሉ።
ናይ ማሕጸን ክራይ ብሞራላዊ ትምህርቲ ቅቡል ኣይኮነን
ሽሕ’ኳ መንግስቲ ናይ ሃገረ-ህንዲ ንጉዳይ ሕጋውንት ናይ ክራይ ማሕጸን ኣመልኪቱ ብዙሕ እንተተዛረበን እንተጽደቖን፣ ብዓይኒ ሞራላዊ ትምህርቲ ግን፣ ተቐባልነት ከምዘይብሉ፣ ካቶሊካዊ ዶር. ፓስኮል ካርቫሎ ካብ ሞምባይ ሓቢሩ።
መንነት ዶር. ፓስኮል ካርቫሎ
ዶር. ፓስኮል ካቶሊካዊ ሊቅ ናይ ማይክሮ-ባዮሎጂስትን (Micro-Biologist) ኢሙዩኖሎጂስትን (Immunologist) ኮይኑ፣ ብዛዕባ ሥርዓተ ቲሹ ኩነት ምጽናዕ (Tissue Culture) ፍሉይ መጽናዕቲ ዝገበረ ኣባል ናይ ንሕይወት ዝድግፍ ጳጳሳዊ ኣካደሚ ቫቲካንን (Vatican pontifical Academy for Lif
...
ሳዕቤኑ ድማ፣ ክብሪ ደቂ ኣንስትዮ ናብ ማንም ናይ ክራይ ኣቅሓ ብምውራድ ንመፍረ ካልኦት ከምዘገልግላ ኮይነን ንሕይወተን ናብ ሓደጋ ዘቃልዕ’ዩ ክብል ስክፍትኡ ገሊጹ።
በዚ ዝተጠቕሰ ምኽንያት እምበኣር፣ እዚ ዓይነት ኣገባብ መፍረ ደቂሰባት ኣብ ልዕሊ ደቀ-ኣንስትዮ ጥራሕ ዘይኮነ ኣብ ልዕሊ መላእ ደቂሰባት ሞራላዊ በደል ምፍጻምን ዘይቅቡልን ከምዝኾነ እንክገልጽ፣ እዚ ኣቍዋም`ዚ ናይ ካቶሊካዊት ቤተክርስትያን ሓሳባት ጥራሕ ዘይኮነ፣ ናይቶም ሰብ ቅኑዕ ሕልና’ውን ኢዩ ክብል ገሊጹ።
ኩነታት ኣቊዋም ናይ መንግስቲ ህንዲ ኣብ’ቲ ጉዳይ ዘሰከፎ ዶር. ካርቫሎ ኣብ መወዳእታ፣ መንግስቲ ንጉዳይ ናይ ክራይ ማሕጸን ኣመልኪቱ ዘተኣታትዎ ዘሎ ሕጊ ጽቡቕ’ኳ እንተመሰለ፣ ምስ ቴክኖሎጂያዊ ምትእትታው ተጎዝጒዙ ዝመጽእ ሞራላዊ ሳዕቤናቱ ግን ኣብ ግምት ዘእተወ ኣይኮነን ብምባል ዳግመ ግምት ክግበረሉ ተላብዩ።"	6d075403bb696c4d7aaa436b55809880
				"እዋናዊ ዜናታት
- መንገዲ ኣየር ቀጠር ናብ ኤርትራ ዝገብሮ ዝነበሮ በረራ ዘቋረጸሉ ምኽንያት....
- ቃል ሓዘን ብኣቦ-መንበር፡ደሞክራስያዊ ግንባር ሓርነት ኤርትራ
- ናይ ሓዘን መግለጺ ብደግሓኤ ዞባ ሕ/መ/ኣመሪካ
- ኣብ ህልቂት ናይ’ቶም ብ18 ሚያዝያ 2015 ኣብ ማእከላይ ባሕሪ ዝጠሓሉ ...
- ናይ ሓዘን መግልጺ
- ኣብ ከተማ ዮተቦርግ ሃገረ ሽወደን ንኤርትራዊ ሃገርነትን ጉዕዞ ናይ’ቲ ዝተናወሐ ብረታዊ ቃልስን ዘላለየ መድረኽ ከም ዝተኻየደ ተፈሊጡ ሰለስተ ኤርትራውያን ካብ ፈረንሳ ናይ ምብራር ሓደጋ የንጸላልዎም ከም ዘሎ ተገሊጹ። ካብ ዘለዋ ሃብቲ ነዳዲ ተበጊሳ፡ ኣብ ዞባ ቀርኒ ኣፍሪቃ ናታ ጽልዋታት ንምስፋሕ ትዋሳእ ዘላ ሕቡራት ኢማራት ዓረብ ንመራሕቲ ኤርትራን ሱዳንን ብገንዘብ ትነስዖም ከም ዘላ ተሓቢሩ።
- መዓልቲ ብሄራትን ብሄረ-ሰባትን ህዝብታት ኢትዮጵያ ንመበል 11 ግዜ
... 
ብ ግዜ ብረታዊ ቃልሲ ንሃገራዊ ነጻነት ክሳብ ለይቲ ሎሚ፡ ጸረ-ምልካዊ መንግስታዊ ጉጅለ ንደሞክራስያዊ ለውጢ ኣብ ዝካየድ ዘሎ ቃልሲ፡ ህዝቢ ኤርትራ ጉልበቱ፣ ጥሪቱ፣ ህወቱ ከፊሉን ይኸፍል ኣሎን’ዩ። ኮታ ብሓጺሩ ኣብ’ዚ ዘመናዊ ታሪኹ ጥራሕ ንልዕሊ 70 ተኸታተልቲ ዓመታት ሓደ ተቓላሳይ ህዝቢ ንሃገሩ ንኽብሩ ንመንነቱ ክኸፍሎ ዘለዎ ኩሉ ከፊሉ’ዩ። እዚ ህዝቢ ሃገረይ ኩሉ ንዓኺ እናበለ ነጊፉ ሂቡ’ዩ። ከምኡ ስለዝገበረ ድማ ጥራሕ ኢዱ ተሪፉ’ዩ። ካልእ ይትረፍ እዛ ኩሉ ዋጋ ዝተኸፍላ ነጻነት’ውን ምልእቲ ኣይኮነትን ጎደሎ’ያ።
ኩሉ ካብ’ ሃገር ዝተፈጥረ ዘበለ፡ ኣብ ከበሳታት ይሃሉ ኣብ ቆላታት፡ ኣብ ገማግም ባሕሪ ይሃሉ ኣብ ደሴታት፣ ኣብ ቀረባ ይሃሉ ኣብ ርሑቕ ስደት ንሃገራዊ ጻውዒት ብዘይ ዕጻ ምጻጻይ ኣኽቢሩ፡ ዝኸተተ ህዝቢ’ዩ። እዚ ኩሉ እንክገብር ግን ዝርደኣሉ ኣይረኸበን። ንነዊሕ 
...
ለት ይፍጽም። ይኹን ደኣምበር ውልቀ መለኽቲ ተበዓት ኣይኮኑን። ኣብ ዕላማኦም ጸኒዖም ኣይመቱን። ኣብ ከውሊ ንጹሃን ሃገራውያን’ዮም ዝነብሩ። ኣብ ታሪኽ ብሕልፊ ከኣ ኣብ
- ድኽመትን ውድቀትን መቓልስቲ የሕዝን’ምበር ኣየሐጉስን፡
- ናይ ገዛእ ርእሶም ፖለቲካዊ መንነት ዘይብሎም ዜጋታት፡ መጻወቲ ሜዳ ሓይልታት በለጽ’ዮም።
- ጸገማት ውድብ ሕቡራት ሃገራት ምንጩ፡ ሓያላን ሃገራትን ገለ መለኽቲ ስርዓታትን’ዮም
ሞድ የማን Mod Right sample subtitle goes here
This is the right module position, which is not using any module suffix.
To create a subtitle, separate the title input text in the module manager with an ""|"" character then enter your subtitle text."	9fab5bd6fc8a60b7fcbecfbe37b7b5d0
				"ፍልስጥኤም፥ ብመራሔ መንግስቲ መሓመድ ሙስጣፋ ዝምራሕ ሓድሽ መንግስቲ
ስምዖን ተ. ኣርኣያ - ሃገረ ቫቲካን
ኔታንያሁ ድሕሪ ውሳነ ውድብ ሕቡራት ሃገራት ኣብ ቓዛ ቅልጡፍ ተኹሲ ደው ምባል ዝብል ዝጸደቐ ውሳኔ ስዒቡ ነቲ ምስ ዋሽንግተን ዝፈጠሮ ምርሕሓቕ ከዐሪ ኣብ ዝፍትነሉ ዘሎ እዋን፡ ርእሰ ብሔር ፍልስጤም ኣቡ ማዘን ነቲ ብመራሔ መንግስቲ መሓመድ ሙስጣፋ ዝምራሕ ሓድሽ መንግስቲ ከም ዘጸደቖን ብመሰረት ዋፋ እተሰምየ ኣገልግሎት ዜና ፍልስጤም፡ መበል 19 መንግስቲ ፍልስጤም ቃለ መሓላ ክገብር ትጽቢት ይግበር። እዚ ሕዳሴ መንግስቲ ፍልጥኤም ማሕበረሰብ ዓለም ርእሰ ብሔር ፍልስጥኤም መንግስታዊ ሕዳሴ ክገብር ብፍላይ ድማ ኣብ ውሽመጥ ቓዛ ድሕሪ ግጭት ንዝመጽእ እዋን ንምድላው ኣብ ዝላበወሉ ዘሎ እዋን'ዩ ተፈጺሙ።
ንራፋሕ ናይ ምጥቃዕ ኣማራጺ
መራሔ መንግስቲ እስራኤል ፈለማ ልኡኽ መግንስቱ ኣ
... 
ድሕሪ ምጽናሕ ዕለት 28 መጋቢት ነቲ ተልእኾ ፍቓድ ከም ዝሃበሉን ብዛዕባ ኣብ ልዕሊ ራፋሕ ክካየድ ዝኽእል መጥቃዕቲ ዝዝትይ ኮይኑ፡ ኣመሪካ ካብ ወሽመጥ ቓዛ ዝተመዛበሉ ኣስታት ሓደ ሚልዮንን ፈረቓን ፍልስጤማውያን ኣብ ራፋሕ ከምዝተዓቝቡ ኣብ ግምት ብምእታው ካብ ቅትለት ንምክልኻል ብኹሉ መዳይ እቲ እስራኤል ኣብ ራፋህ ክትፍጽሞ እትደሊ ስጉምቲ ኲናት ክይትትግብሮ ዝብል ውሳኔ ከም ዘለዋ እዩ ዝንገር።
ጻውዒት ሓማስ ናብ ዓለም ዓረብ
እዚ ከምዚ ኢሉ እንከሎ፡ እቲ ኲናት ብዘይምቁራጽ ይቕጽል ከም ዘሎን ኣብቲ ናይ ለይቲ ውግእ ከይተረፈ ኣብ ከባቢ ከተማ ቓዛን ካን ዩኒስን ከምዝተራእየን፡ ብውሕዱ 66 ግዳያት ከምዝኾኑ ሰበስልጣን ውሽመጥ ቓዛ ይሕብሩ። ከምኡ’ውን እስራኤል ነቲ ሂዝቦላህ ብተወንጫፊ ሮኬት ዝፈጸሞ መጥቃዕቲ ምላሽ ንምሃብ ኣብ ደቡባዊ ሊባኖስ ብዘካየደቶ መጥቃዕቲ ትሽዓተ ሰባት ግ
...
ብ ፍልስጤም ገጹ ክጓዓዝን ኣብ ኢየሩሳሌም ኣብ ምሕራር መስጊድ ኣል ዓቕሳ ክትሳተፍ"" ጻውዒት ከም ዘቕረበን ኣብቲ ናይ 35 ካልኢት ናይ ምስማዐ ርእየት መልኽቲ ""ንህዝብና ኣብ ዮርዳኖስን ሊባኖስን፡ ኣብ ምስሪ፡ ኣልጀርያ፡ ማግረብ፡ ፓኪስታን፡ ማሌዥያን ኢንዶነዥያን"" ዝቐንዐ ምዃኑ ይንገር።
ቤት ፍርዲ ሄግ፡ እስራኤል ህጹጽ ሰብኣዊ ሓገዝ ከተረጋግጽ ኣለዋ
ኣብ ሰብኣዊ ግንባር ግን፡ ዋና ሓላፊ ውድብ ጥዕና ዓለም (WHO) ቴድሮስ ኣድሓኖም ጌብረኢየሱስ፡ ኣብ ውሽመጥ ቓዛ ""ጥሜት ይሰፍሕ ኣሎ"" ከም ዝበለን ኣብ ሄግ ዝርከብ ኣህጉራዊ ቤት ፍርዲ፡ እስራኤል ኣብቲ “ከቢድ ጥሜት ዝረኣየሉ ወሽመጥ ቓዛ ህጹጽ ሰብኣዊ ሓገዝ ክተተግብር” ከም ዝኣዘዘን። እቲ ቤት ፍርዲ ደቡብ ኣፍሪቃ ኣብ ልዕሊ መንግስቲ ኣይሁድ ዘቕረበቶ ክስታት ምጽናት ዓሌት ኣብ ዝምልከት ጉዳይ እውን ውሳኔ ክህብ ትጽቢት ይግበር።"	3a66b27901f910cb84f709cd055ce702
				"ኤርትራዊ ምንቅስቃስ ንዲሞክራስን ሰብኣዊ መሰላትን (ኤምዲሰመ) ኣብ ኣኼባ ባይቶ መንእሰያት ውዱብ ሕቡራት ሃገራት፤ ፈጻሚ ኣካል፤ ተሳቲፉ።
ኤርትራዊ ምንቅስቃስ ንዲሞክራስን ሰብኣዊ መሰላትን- ደቡብ ኣፍሪቃ (ኤምዲሰመ)፣ አብቲ ብዕለት 01 ለካቲት 2013 ኣብ ንውዮርክ፣ ሕቡራት መንግስታት ኣመሪካ፣ ዝተኻየደ ኣኼባ ፈጻሚ ኣካል ባይቶ መንእሰያት ውዱብ ሕቡራት ሃገራት፤ ተሳቲፉ። ኣባል ፈጻሚ ኣካል ኤምዲሰመ፤ ኣቶ ሜሮን ሰመዳር፤
ኤርትራዊ ምንቅስቃስ ንዲሞክራስን ሰብኣዊ መሰላትን- ደቡብ ኣፍሪቃ (ኤምዲሰመ)፣ አብቲ ብዕለት 01 ለካቲት 2013 ኣብ ንውዮርክ፣ ሕቡራት መንግስታት ኣመሪካ፣ ዝተኻየደ ኣኼባ ፈጻሚ ኣካል ባይቶ መንእሰያት ውዱብ ሕቡራት ሃገራት፤ ተሳቲፉ። ኣባል ፈጻሚ ኣካል ኤምዲሰመ፤ ኣቶ ሜሮን ሰመዳር፤ ንኤምድሰመ ብምውካል ኣብ ኣብ ዘስመዖ መደረ፤ ኣብ ኤርትራ ዘሎ መዳርግቲ 
... 
እሰያት ኣብ ውዱብ ሕቡራት ሃገራት፤ ዝኾነ፤ ሚስተር፤ ፓትሪክ ሲያራታ፤ ኤምድሰመ ኣብዚ ዋዕላ ምስታፉ ከምዘሖጎሶን፡ ኣብ ቀጻሊ ኣኼባታት እዚ ባይቶ ከኣ፤ ተሰታፍነት ኤርትራወያን፤ ድልየቱ ምዃኑን፤ ኩሉ ዝከኣል ክገብር ድሉው ምኾኑ ገሊጹ።
ኤምድሰመ፡ ንኩለን እተን ቀወምቲ ኣባላት ባይቶ ጸጥታ ውድብ ሕቡራት ሃገራት፤ ዝኾና፤ ቻይና፤ ራሻ፤ ዓባይ ብሪጣንያ፤ ፍራንሳን፤ ሕቡራት መንግታት ኣመሪካን፡ ከምእውን ንዋና ጻሓፊ ውድብ ሕቡራት ሃገራት ባን ኪ ሙን፤ ሜሞራንደም ኣረኪቡ። ኣብቲ ኤምድሰመ ዘቅረቦ ሜሞራንደም፤ መንግስቲ ኤርትራ ብቅዋም ከምዘይግዛእ፤ ምርጫ ከምዘየለ፤ ንመንግስቲ ዝቃወም ዜጋ፤ ካብ ጎደናታት ተገፊፎም ኣብ ማሕዩር ከም ዝዳጎኑን ኣብ ፍርዲ ከምዘየቀርቡን፤ ኤርትራውያን ናይ ሓሳብካ ምግላጽን ምእካብን ናጽነት ከምእተነፍጎምን፤ ኤርትራ ኣብዚ ሕጂ እዋን፤ ዓባይ ቤት ማእሰርቲ ተቐይ
...
sarah February 9, 2013
Good Job guys,
This is why we always say we depend on the youth for change to come to Eritrea. This is a big, big sign of ‘YES WE CAN!!!!!!’
A Iyasu February 9, 2013
Yes we can!
Semere February 19, 2013
I think we all should participate on any stuggle that going on against Isayas’s administrarion. Our people are crying for help, lets help our people in Eritrea. Let’s have demonstrations in every state. It is not wise not to do any thing. Actions required of you my friends."	30dad93ec695cd90c2fe0408bcc60ef6
				"ብማእከላይ መሪሕነት ፖሓኤ ዝተማሓየሸ ፖለቲካዊ ውሳኔታት ቀዳማይ ዋዕላ ፖለቲካዊ ሓይልታት ኤርትራ
2024-09-30 18:18:58 Written by ፖለቲካዊ ሓይልታት ኤርትራ Published in EPDP News Read 192 timesቀዳማይ ዋዕላ ፖለቲካዊ ሓይልታት ኤርትራ (ፖሓኤ) ሃገርና ኣብ ትሕቲ ገባቲ ስርዓት ህግደፍ ካብ ሕማቕ ናብ ዝኸፍአ ኲነታት ኣብ እትኸደሉ፡ ካብዚ ኣትያቶ ዘላ ምንቁልቋል ንምድሓን ሓድሽ ማዕበል መንእሰያት ኣብ ዝካየደሉ፡ ፖለቲካዊ ሓይልታት ኤርትራውን ሓቢሩ ክሰርሕ ጽላላት ኣብ ዘቑመሉ፡ ኣብ ጎረባብቲ ሃገራት ሱዳንን ኢትዮጵያን ናይ ሕድሕድ ውግእን ምቅትታልን ሃለዋት ኣብ ዝተባርዓሉ፡ ኣብ ናይ ቀረባ ጐረቤትና ዝኾነት ክልል ትግራይ ድማ ብናይ ፕሪቶርያ ስምምዕ መሰረት ናይ ሰላም ጩራ ኣብ ዝተራኣየሉ፣ ከምኡ’ውን ኣብ ዞባና ኮነ ዓለምና ሓድሽ ናይ ፖለቲካዊ ሓ
... 
 ብዙሓት ኣባላት ፖሓኤ ተጸንቢሮሞ ኣብ ዝሳተፍሉን ዘለዉ ምንቅስቓስ ንክህሉዎም ዝኽእል ሕጽረታት ብብቕዓት መኪቶም ናብ ዝለዓለ ጽፍሒ ቃልሲ ክድይቡ እንዳተባብዐ፣ ሕጋውን ብጸላኢ ህዝቢ ኤርትራ ህግደፍን ዘይምዝመዝ ኣገባብ ቃልሲ ብምኽታል፡ ንህግደፍ ኣብ ዲፕሎማስያዊ መዳይ ካብ መንግስታትን ህዝብታትን ዝንጽልን ንቑጠባዊ ኣታዊታቱ ዘንጽፍን ክኸውን ንመክር። ብፍላይ ድማ እቲ ብሰንኪ ህግደፍ ዘንቐሎ ተጻራሪ ፖለቲካዊ ኣተሓሳስባ ብምሓዝ ኣብ ዝተፈላለዩ ሃገራት ኣብ ሕድሕድ ኤርትራውያን ክረአ ንዝጸንሐ ምቅትታልን ምጉዳል ኣካላትን መርወይ ድሌት ጉጅለ ህግደፍ ኮይኑ ኣብ ክንዲ ዝቕጽል ጠጠው ንኽብል ኣትሪሩ ይጽውዕ።
ኤርትራውያን ስደተኛታት፣ ኣብ ትሕቲ ስርዓት ህግደፍ፡ ህዝቢ ኤርትራ ብሓፈሻ፡ ብፍላይ ከኣ መንእሰያት ኣደዳ ስደት ኮይኖም ከምዘለዉ፡ ከምኡ’ውን ብምኽንያት መግዛእቲ ካብ 1967 ጀሚ
...
፣ ቀዳማይ ዋዕላ ፖሓኤ፡ ህዝቢ ሱዳን ኩነታቱ ተቐይሩ፡ ናብ ዝሓሸ ሰላማዊ ህይወት ንምምላስ ኣብ ዝገብሮ ቃልሲ፣ ኣብ ጐኑ ከምዘሎ የረጋግጽ። ኣብ ውግእ ተጸሚዶም ዘለዉ ሱዳናውያን ወተሃደራዊ መራሕቲ ካብ ዓውዲ ውግእ ናብ ዓውዲ ዘተ ተመሊሶም ባህጊ ህዝቦም ከውሕሱ ይጽውዕ። ሕብረተሰብ ዓለም እውን ነቲ ኣብ ዞባና ከይተረፈ ስግኣት ዝፈጥር ዘሎ ጉዳይ ሱዳን፣ ግቡእ ኣቓልቦ ክገብረሉን ብሰንክቲ ውግእ ኣብ ዝተፈላለዩ ማሕበራዊ ጸገማት ተሸሚሙ ንዘሎ ህዝቢ ሱዳን ክሕግዝን ንምሕጸን። ስርዓት ኤርትራ ኣብ ውሽጣዊ ጉዳያት ሱዳን ኣትዩ ዝገብሮ ዘሎ ወተሃደራውን ጸጥታውን ኢድ ኣእታውነት ደው ከብል ህዝብና ብትሪ ክቃወሞ ዋዕላ ይጽውዕ።
ዓወት ንፍትሓዊ ቓልሲ ህዝቢ ኤርትራ!!
ሓባራዊ ስራሕ ፖለቲካዊ ሓይልታት ኤርትራ (ፖሓኤ) ይዓንብብ!!
ውድቀት ንገባትን ጨቋንን ስርዓት ህግደፍ!!
07 ነሓሰ 2024"	873446f298fb37c428b2f1c9336b96e9
				"Login Form
- Details
- Written by Administrator
- Category: ምሥጢራተ ቤተክርስቲያን
እቲ ሥጋይ ዝበልዕ ደመይ’ውን ዝሰቲ ኣባይ ይነብር ኣነውን ኣብኡ እነብር ዮሓ.6.56
“ ካህን ብጸሎተ ቅዳሴ ኣሓዱ ኣብ ቅዱስ ኣሓዱ ወልድ ቅዱስ ኣሓዱ ውእቱ መንፈስ ቅዱስ” ኢሉ ቀዲሱ ብምብራኽ ኅብስትን ወይንን ናይ ክርስቶስ ሥጋን ደምን ኮይኑ ይልወጥ እሞ ተለዊጡ ሥጋኡ በሊዕና ደሙ ሰቲና ናይ ሓጢኣትና ሥርየት ረኺብና ደቂ እግዚኣብሔር ንምዃን ዘብቅዕ ሥነ ሥርዓት ምሥጢረ ቍርባን ወይ ምሥጢረ ሥጋሁ ወደሙ ይበሃል፣
እዚ ኣበሃህላዚ ብምኽንያት ሥጋኡን ደሙን ምስ እግዚኣብሔር ዘሎና ሕብረት ዘመልክት ማለት እዩ።
ምሥጢረ ቍርባን ዝመሠረተ ባዕሉ ክርስቶስ ጐይታ እዩ። እዚ ከኣ ድሮ ዝተሰቕለሉ ምሸት ሓሙስ መግቢ ክበልዑ ከለ’ ጐይታ እንጌራ ኣልዒሉ ባሪኹ ቈሪሱ ንደቀ መዛሙር
... 
ንዘብ ቃል ብተዋሕዶ ናይ ባዕሉ ጌሩ`ሎ እሞ ቀዳማይን መወዳእታን ኣነ`ዬ ክብል በቒዑ እቲ ዘመን ዘይቁጸረሉ ዝነበረ ቃል`ውን ናይ ሥጋ ገንዘብ ገንዘቡ ስለ ዝገበረ ዘመን ተቖጽረሉ። ወዲ 12 ዓመት ወዲ 30 ዓመት ተባህለ።
ቅድሚ ተዋህዶ ክልተ ኣካል ክልተ ባህርይ ዝተባህሉ መን`ዮም?
መለኮታዊ ኣካል፣- ረቂቕ፣ ዘይጭበጥ፣ ዘይድህሰስ፣ እሳታዊ፣ ምሉእ፣ ስፉሕ።
ሥጋዌ ኣካል፣- ግዙፍ፣ ውሱን፣ ጸቢብ፣ ዝድህሰስ፣ ዝጭበጥ።
መለኮታዊ ባህርይ፣-- ቀዳማይን ዳሕራዋይን፣ መጀመሪያን መወዳእታን፣ ፈጣሪነት፣ ኩሉ
ክገብር ዝኽእል፣ ዘለዓለማዊነት፣ ዘይመውት፣ ዘይሓምም፣ ዘይጠሚ፣ ዘይጸምእ።
ሥጋዌ ባህርይ፣- ምጽማእ፣ ምጥማይ፣ ምድካም፣ ምሟት፣ ዝሰማምዖ ባህርይ እዩ።
እምበኣር ወልድ ንደቂ ኣዳም ካብ ዝወደቑሉ መንጸፈ ደይን ካብ ዝተገዝኡሉ ናይ ሰይጣን ባርነት ናጻ ንኽገብሮም ምስ መጸ ቃል ምስ ሥጋ ተ
...
 ማለት ከኣ ሥጋ ንቃል ማሕደሩ ተሰካሚኡ ኢዩ ወይውን ሥጋን ቃልን ከም ዳዊትን ማሕደርን ወይውን ሴፍን ማሕደርን (ሰገባ) ከም ማለት`ዩ። ንስጥሮስ ኣብ ቤተ ክርስቲያን ተኺልዎ ዝነበረ ናይ ክሕደት(ኑፋቄ) ትምህርቲ ብናይ ቅዱስ ቄርሎስ (ትምህርተ ተዋሕዶ) ክንቀል ከኣለ ብኡ`ውን እቲ ጉባኤ ክርስቶስ ሓደ ኣካል ሓደ ባሕርይ ምዃኑ እግዚእትነ ቅድስት ድንግል ማርያም`ውን ወላዲተ ኣምላኽ ምዃና መስኪሩ ንንስጥሮስ ኣውገዞ።
· ፓፓ ሊዮን፣- ብ451 ዓ.ም. ኣብ ቤተ ክርስቲያን ምፍልላይ ዘምጽአ ብቅዱስ ዲዮስቆሮስ ኦርቶዶክሳዊ ኣቦ ዝተወገዘ`ዩ። ናይ ፓፓ ሊዮንን ሰዓብቱን ኣተሓሳስባ ካብ ንስጥሮሳዊ ትምህርቲ ዘይርሕቕ ኮይኑ ንኢየሱስ ክርስቶስ ሓደ ኣካል ክልተ ባሕርይ ዝብል`ዩ። እዚ ማለት ከኣ ኣብ ሓደ ኣካል ሥጋ ናይ ሥጋ ስራሕ ይሰርሕ፣ መለኮት ድማ ናይ መለኮት ስራሕ ይሰርሕ ከም ምባል`ዩ።"	8a47fe3091e2bb378f90002e72269235
				"ጸዋዒት ንፈ.ዲ.ረ መንስግቲ ኢትዮጵያ፡ ንምምሕዳር መንግስቲ ክልል ትግራይ
ፈ.ዲ.ረ መንግስቲ ኢትዮጵያ
ዝምልከቶም ኣካላት መንግስቲ ኢትዮ.
ምምሕዳር መንግስቲ ክልል ትግራይን
ሰላም፡ ንከባቢና ህዝብናን ልክዕ ከም’ቲ ፍጡር ክነብር ኣየር ከተንፍስ ዘለዎ ኣገዳስነት ሰላም ከኣ ብኡ ተምሳል ክረአ ዝኽእል እዩ። ሂወት ሰኵዑ ከነብርን ከናብርን ከኣ ሰላም የድልዮ፡ ሰላም መትካእታ ዘይብሉ መሰረት ቁጠባዊ ማሕበራዊ ባህላዊ ልዕሊ ኩሉ ከኣ ሰብኣዊ ክብሪ ዕብየት ዘረጋግጸሉ ባይታ’ዩ። ህዝቢ ኤርትራን ኢትዮጵያን ከኣ ብመንጽር ዝሓለፎ ናይ ርሑቕን ቀረባን ኵናታት እፎይ ኢሉ ክነብር ዝግብኦ ኣህዛብ’ውን እዩ። እዚ ኣህዛብ ዳግማይ ከይብደል ሓደ ሸነኽ፡ ዝረጋጋኣሉን ዝሕበነሉን ብሕጋውነት መስርሕ ሰላም ሓሊፉ ንመጻኢ ዘማዕዱ ክልተ ኣእዳው ተደጋጊፉ ኣብ ልምዓት ዝወፍረሉ ኣብነታዊ ሰላም ክኸውን ይግባእ።
... 
ጽሕ ከም ዘለዎ ይኣምን። ካብ’ዚ ተበጊሱ ከኣ ብሕጋዊ መምዘኒ ቅንዕናን ግሉጽነት ዘይብሉ ንዝርይኣዮ መስርሕ ሰላም ይኹን ውዕላት ይኹንን ይቃወምን፡ ይቃወምን ይኹንን ጥራሕ ዘይኮነ ከኣ ብመንጽር ኤርትራዊ፡ ኣህጉራዊ ሕጋዊ መዳይ ተኽእሎን መተካእታ ዝሓሸ ምርጫ መስርሕ ሰላም ክህልዎ ዝኽእል ርጉእ ባይታ ክፈጥር ዝስጉምን ዝመርሕን ሰልፊ’ዩ። እዚ ከኣ ምስ’ቲ ንሕጋዊ ሃገራውን ህዝባውን ሓድነት ድሌትን ሃንቐውታን ህዝቢ ኤርትራ ጠርኒፉ፡ ነቲ ን27 ዓመታት ማሕዲግዎ ዝጸንሐ ቅዋማውን ሕጋውን ባይቶኣውን ኣሰራርሓ ንምትእትታው ዝተእሳሰረ’ዩ። ምንጪ ሰላም ዕርቕን ኢትዮ-ኤርትራ ክህሉን ክቅጽልን ነባሪ ክኸወን ንደልዮ ከኣ በዚ ሕጋዊ ዓይነት ቅርጽን ኣገባብ መስርሕን ምስ ዝተሓዝ ጥራሕ’ዩ። ረብሓ ህዝቢ ኤርትራን ኢትዮጵያን ከኣ ብግዚያውነት ዘይኮነስ ነባሪ፡ ብጸቢብ ኣተሓህዛ ዘይኮነ፡ ብስፍሕ ዝበፍ
...
ሩ ዘሎ ዝበዝሕ ኣብ ዕድመ መንእሰይ ዝረከብ
ኤርትራዊ ብኣህጉራዊ ውዕል ስደተኛ መሰረት ግቡእ ኣተሓሕዛ ክግበረሉ፡
መ/ መንግስቲ ኢትዮጵያ ንዝኾነ ይኹን ክወስዶ ዝደሊ ስጉምቲ ምስ ሕጋውን ውሕስነት እዞም ዜጋታት
ዘረጋግጽ ክኸውን፡
ረ/ ኣብ መሬት ኢትዮጵያ ንዝርከብ ኤርትራዊ ዜጋ ካብ ውልቀ ሰባት ይኹን ትካላት መንግስቲ ክወርዶ ዝኽእል
ዝኾነ ይኹን ሓደጋ ክከላኸለሉ መንግስቲ ኢትዮጵያ ተሓታትነት ክህልዎ ይግባእ፡
ሰ/ ትሕቲ ዕድመ ዝኾኑ ህጻናትን መንእሰያትን ብፍሉይ ክትሓዙን ድሌቶም ክሕታቱን፡ ብሕጋዊ መንገዲ ምስ
ኣብ ኤርትራ ይኹን ኣብ ኢትዮጵያ ዝርከቡ ቤተ ሰቦም ኣፍልጦ ክራኸቡን ጸገማቶም ክስማዕን ውሕስነት
ክግበረሎም ክኽእል፡
ይጽውዕ፡
ዘለኣለማዊ ዝኽርን ክብርን ስውኣትና
ባይቶ ሰዲህኤ
22 መስከረም 2018
Short URL: https://english.farajat.net/?p=11177"	dff69d49a57e86ba1b9d6b1b2108a3f2
				"ዚምባብዌ ኣብ ዝሓለፈ ወርሒ ጥቅምቲ ብኽታበት መልክዕ ዝውሰድ ናይ ጸረ ኤችኣይቪ መድሃኒት ኣብ ጥቕሚ ብምውዓል ቀዳመይቲ ኣፍሪቃዊት ሃገር ኮይና። ብዙሓት ዚምባብዌያውያን ድማ ብቐሊሉ ክረኽብዎ ዝኽእለሉ ኣገባብ ብሃንቀውታ ይፅብዩ ኣለዉ።
መንነታ ክትገልፅ ዘይደለየት ዚምባብዌያዊት ጓል ኣንስተይቲ ንስራሕ ናብ ኣመሪካ ኣብ ዝኸደትሉ እዋን ነዚ ካቦቴግራቪር ዝተባህለ ኽታበት ናይ ምውሳድ ዕድል ከምዝረኸበት ድሕሪ ምግላፅ ቅድሚኡ ንሸውዓተ ዓመታት መዓልታዊ ዝወሓጥ ከኒና ክትወስድ ምፅናሓ ተዛሪባ። ኣብዚ እዋን ድማ ኣብ ዚምባብዌ ምጅማሩ ነቲ ኣብ ክልተ ወርሒ ሓደ ግዜ ጥራሕ ዝውሰድ ክታበት ንምኽታብ ተስፋ ጌራ ኣላ።
ዚምባብዌ ነዚ ካቦቴግራቪር ዝተባህለ ክታበት ጸረ ኤችኣይቪ ኣብ ጥቕሚ ንምውዓል ዘፍቀደት ቀዳመይቲ ሃገር ኮይና ኣመሪካ ነዚ ክታበት ኣብ ወርሒ ታሕሳስ 2021 ከተፅድቕ ከላ ኣውስትራልያ ድማ ኣብ 2022 ተቐቢላቶ እያ።
ትካል ጥዕና ዓለም ብወገኑ ዚምባብዌ ካቦቴግራቪን ኣብ ጥቕሚ ክውዕል ብምፍቃዳ ኣመስጊኑ እዚ ክታበት ኣብ ምክልኻል ኤችኣይቪ ዝያዳ ዘተኣማምንን ውፅኢታውን መገድታት ንምኽፋት ዝሕግዝ እዩ ኢሉ። ብዓልስልጣን ምቁጽጻር ሕማማት ዚምባብዌ ክታበት ካቦቴግራቪር ኣብዚ እዋን ንምክልኻል ኤችኣይቪ ከምዘገልግል ሓቢሩ።"	f8db46cb63d19f14daaed7b2a5421bef
				"ድሕሪ’ቲ ኣብ 21 ጥሪ ኣብ ኣስመራ ኣብ ፎርቶ ሚኒስትሪ ዜና ብኣባላት ሰራዊት ኤርትራ ዝተወስደ ስጉምቲ፣ ምእሳር ሓያሎ ኣዘዝቲ ሰራዊትን ሲቪላውያን ኣመሓደርትን ይቕጽል ምህላዉ ይግለጽ ኣሎ።
ኣቐዲሙ ሓላፊ ውድባዊ ጉዳያት ህግደፍ ኣቶ ዓብደላ ጃብር፣ ሚኒስተር ማዕድን ኣቶ ኣሕመድ ሓጅ ዓሊ፣ ኣመሓዳሪ ዞባ ደቡብ ኣቶ ሙስጦፋ ኑርሑሴን ዝርከብዎም ሓያሎ ኣባላት እቲ መንግስቲ ኣብ ቀይዲ ከምዝኣተዉ ክፍለጥ እንከሎ፣ ድሒሩ ድማ ልዕሊ 10 ዝኾኑ ማእከሎትን ላዕለዎት ኣዘዝቲ ሰራዊት፣ ሲቪላውያን ኣመሓደርቲ፣ ከምኡ’ውን ካብ ማእከላይ ቤት ጽሕፈት ህግደፍን ሃማመተኤን ኣብ ቀይዲ ከምዝኣተዉ ይሕበር።
ሬድዮ ኤረና ገለ ኣስማት ናይቶም ድሕሮም ኣብ ቀይዲ ከምዝኣተዉ ዝግለጹ ዘለዉ ኣዘዝቲ ሰራዊት፣ ኣባላት ህግደፍን ሃማመተኤን በጺሑዋ እኳ እንተሎ፣ ኣብ ኤርትራ ዝርከቡ ምንጭታታ ነቲ ሓበሬታ ምሉእ ብምሉእ ምስ ኣረጋገጽዎ ብዝርዝር ከተቃልሖ ምዃና ትገልጽ።"	297a3b52e2140191aa5a896f1cb01bec
				"ፕሮግራም መግቢ ዓለምን ትካል ዓለምለኸ ረድኤት ኣመሪካ (ዩ.ኤስ.ኤ.ኣይ.ዲ)ን ኣብ ኢትዮጵያ ሰሜን ጎንደር ኣብ ዝርከባ ሰለስተ ወረዳታት ኣብ ዝሓለፈ ወርሒ ሰነ ረድኤት ምሃብ ድሕሪ ምቁራጹ ኣብቲ ዞባ 32 ሰባት ብጥምየት ምሟቶም ሰበ ስልጣን እቲ ከባቢ ገሊጾም።
ሓላፊ ኮሚኒኬሽን ዞባ ሰሜን ጎንደር ኣቶ ይርዳው ሲሳይ ትካላት ረድኤት ሓገዝ ምሃብ ጠጠው ብምባሎምን ኣብቲ ከባቢ ዘጋጠመ ደርቂን ተደማሚሩ 32- ሰባት ብጥምየት ክሞቱ ከለዉ ኣስታት 200- ሽሕ ህዝቢ ድማ ህጹጽ ረድኤት ዝደሊ እዩ ኢሎም። እቲ ከባቢ ኣቐዲሙ'ውን ትርፊ ዘፍርይ ብዘይ ምዃኑ ልዕሊ 800-ሽሕ ህዝቢ ብረድኤት ዝነብር ዝነበረ ምዃኑ ዘዘኻኸሩ ኣቶ ይርዳው ለገስቲ ዘቋረጽዎ ረድኤት ምሃብ ከም እንደገና ክጅምሩ ተማሕጺኖም'ለዉ ።
ድምጺ ኣመሪካ ዘዘራረቦም ነበርቲ ቀበሌታት ጃን ኣሞራን ክልል ማርያምን ጥምየት ከም ዝሓየሎም ብምግላጽ ሰብኣውነት ዝስምዖ ዜጋ ክሕግዞም ተማሕጺኖም ኣለው።
ትማሊ ትካል ዜና ፈረንሳ ኣጃንስ ፍራንስ ፕረስ ኣብ ጸብጻቡ ድሕሪ ምቁራጽ ኲናት ኣብ ክልል ትግራይ 1,329 ሰባት ብሰንኪ ጥምየት ምሟቶም መጽናዕቲ ዘካየዱ አካላት ብምጥቃስ ምሕባሩ ይፍለጥ።
ቅጥዒ"	a7eb3afea816dbb212c1f08311a65938
				"መቐለ 27 ሓምለ/2010(ድወት)ኣብ ማይናማር ዝዘነበ ሓያል ዝናብ ብዘስዐቦ ሓያል ውሕጅ ኣስታት 150ሽሕ ዜጋታት እታ ሃገር ከምዘመዛበለ ተገሊፁ።
ኣልጀዚራ ከምዝሓበሮ በቲ ዝዘነበ ዝናብን ንዑዑ ስዒቡ ዝተርኣየ ሓያል ውሕጅን 12 ሰባት ድማ ከምዝሞቱ ተሓቢሩ።
በቲ ዝተርኣየ ውሕጅ 148ሽሕን 386 ሰባት ብግዝያውነት ኣብ ዝተሃነፁ 327 ግዝያዊ መዕቖቢ ከምዝሰፈሩ ዝገለፁ ፀብፃባት ኣብቶም ዝሞቱ 12 ሰባት እቶም ሰለስተ ወታሃደራት ምዃኖም ሓቢሮም።
ሂወት ዜጋታት ንምደሓን ክብሉ በቲ ኣብታ ሃገር ዘጋጠመ ሓያል ውሕጅ ሂወቶም ዝሓለፈ እቶም ወታሃደራት ኻልኦት ብርክት ዝበሉ ዜጋታት ማይናማር ድማ ኣብ ዝኸፍኣ ኹነታት ከምዘለዉ ተገሊፁ።
ዳይረክተር ምክልኻል ሓደጋን ቅድመ ድልውነትን ማይናማር ኮኮ ናይንግ ከምዝበልዎ ሐዚ እውን እንተኾነ ኣብታ ሃገር ሓያል ዝናብ ይዘንብ ብምህላዉ ብርክት ዝበሉ ወገናት ኣብ ሓደጋ ምዃኖም ገሊፆም።
ኣብ 2015ዓ.ም ፈረንጂ ኣብ ማይናማር ተመሳሳሊ ሓደጋ ኣጋጢሙ 100 ሰባት እንትሞቱ 330ሽሕ ወገናት ካብ መረበቶም ከምዝተመዛበሉ ድማ ኣልጀዚራ ኣዘኻኺሩ።"	72b85ba9cf984b823a6401904b7e41c6
				"እዚ ናይ ጀማዓትና ነገር ሲ…
- ኤርትራን ኢትዮጵያን ናይ ሰላምን ምሕዝነትን ስምምዕ ምስ ተፈራረማ፡ ኢሰይያስ ንኤርትራ ሸይጥዋ” ክበሃል ሓግዩስ፡ ሎሚ ድማ ፕረሲደንት ኢሳይያስ “ወያነ ነቲ ልኡላዊ ግዝኣት ኤርትራ ኮይኑ ዝተደንገገ መሬት ናይ ትግራዎት ሰፈራታት የስፍረሉ ኣሎ፡ እዚ ድማ ሱቕ ኢልና ኣይንርእዮን” ዘስምዕ፡ ንልኡላውነት ኤርትራ ብቐጥታ ዝምልስ ዘረባ ምስ ኣውጸአ፡ “ኢሳይያስ ኲናት ክውልዕ ደልዩ፡ ኣይትተሃመል ኤርትራዊ” ክበሃል ጀሚሩ። ተጋራጫዊ!?! ልክዕ ከምቲ ናይ ድምጺ ወያነ!!
መዓስ እዮም ናይ ገዛእ ርእሶም መዛረቢ ዛዕባታት (talking points) ዘማዕብሉ? ኣነስ ንኣሰራርሓ ጀማዓትና ጽቡቕ ገይረ ዝፈልጦ ኮይኑ ይስመዓኒ ነይሩ። ወላ…ወላ…ወላ፡ ንዓይ እውን ከምዛ ጸሓይ ጎላጉል ሰማእታት ጽርውርው ከብሉኒ ጀሚሮም። ክሉ ኣካይደኦም ኮልቦ ዲሶሎ ዘትሕዝ እዩ።
2- “
... 
ለ ክምጉት ከለኹ፡ “ህዝቢ ኤርትራ ለውጢ ከምጽእ ዓቕሚ የብሉን” ይበሃል ከምዘይነበረ፡ ሕጂ ድማ ” ቃልስና ምስቲ ኣብ ውሽጢ ዘሎ ምንቅስቃስ ክነወሃህድ” ይበሃለለይ! ኣብያተ ጽሕፈታትን መዓስከራትን “ተቓውሞ” ኣብ ኢትዮጵያ ስለዝተዓጽወ’ዶ ይኸውን? እቲ ተጋራጫዊ ኣተሓሳስባታት ከ ውጽኢት ዕቱብ ገምጋም ድዩ ወይስ ስዕረት ወያነ ኣብ ኢትዮጵያ ዘንቀሎ እዩ? ቅሩብ ሲ መሰጋገሪ ዝኸውን ክትዓትን ገምጋማትን ክትርኢ ኢኻ ትጽበ። ጀማዓትና ግን፡ ንሶም እንድዮም። ጭርሖታትን መግለጺታትን ክቀያየር ይኽእል። እቶም ነዚ ዕስራ ዓመታት ኮለል ከብሉና ዝጸንሑ ባእታታትን ኣተሓሳስበኦምን ዝገዝእዎ ” ተቃውሞ” ክሳብ ዝኾነ፡ ሚት-ኪድ (ንቅድሚት) የለን። ኣብ ዘለኻዮ ቦታ ጋም-ማን (መካነክ ረውሕ) እዩ ነገሩ።
4. ኣብ ኤርትራ ወፍርታት ከይግበርን፡ ኤርትራ ዝግበኣ ሓገዛትን ለቓሓትን ከይትረክብን ክትረባ
...
ረን። ዓለም “ኣይከኣልን” ዝበለቶ መኪቱን ፈንቂሉን ሓድሽ ክውንነት ዝፈጠረ ህዝቢ እዩ። ሕጂ እውን ንድኽነት ፈሪሑ ንልመና ዝስራዕ ህዝቢ ኣይኮነን። ግን ስደት መቸም ብሕማም መረስዕ እንድዩ ዘላህመካ። ረቢ ምሕረት የውርድ ጥራይ እየ ዝብል።
* ካልኣይ ክፋል ፕረዲደንት ኢሳይያስ ተኸታቲለዮ። ኣዝዩ ሃብታም (substantive) ነይሩ። እቲ ንፈልጦ መራሒ እዩ። እታ ሓቂ ወይ ውድዓዊ ክውንነት ከም ዘላታ ኣቐሚጥዋ። ብሓፈሽኡ ምስቲ ኣብ ማሕበረ-ቁጠባዊ ዕብየት ዘለዎ ራኢ እሰማማዕ እየ። ተሪፉ ዘሎ ነቶም ነዚ ዕብየት ዘበጋግሱ ክፋላት (components) ምእካብን ምልጋብን እዩ። ፈንቅል ንልምዓት ከኣ ከም ስሙ ፈንቃሊ ድኽነት ክኸውን፡ብወገነይ ካብ ኣብ ምዕዝምዛምን ምሕማይን ኩራን ግዘይ ዘጥፍእ፡ ተሳታፋይ ክኸውን እመርጽ።
ንሎሚ፡ ወደሓንኩም።
ኣርሕብ፡ ተፈደል፡ ተዛተ፡ ተሳተፍ..
ገስግስ!"	4613b381296af0ca7d5cd818971edf7a
				"ቤት ፍርዲ ሰማዒ ይግባይ ብሪጣንያ ሓተትቲ ዕቑባ ናብ ሩዋንዳ ክስደዱ መንግስቲ እታ ሃገር ዝሓዞ ውጥን ዘይሕጋዊ እዩ ክብል ሎሚ ሓሙስ ወሲኑ።እዚ ውሳነ'ቲ ቤት ፍርዲ 'ኢንግሊሽ ቻነል' ተባሂሉ ብዝፅዋዕ መተሓላለፊ ባሕሪ ኣቢሎም ሓደገኛ ጉዕዞ ንዝገብሩ ስደተኛታት ጠጠው ከብል እየ ኢሉ መፅብዓ ንዝኣተወ ናይ ዓቃባዊያን መንግስቲ ዘጉሂ እዩ።
እቲ ብይን ክልተ ንሓደ ብዝኾነ ድምፂ ዝተወሰነ ክኸውን ከሎ፡ ደያኑ እቶም ስደተኛታት ክግዕዙላ ዝተባህለት ሩዋንዳ ""ዝሓሸት ሳልሰይቲ ሃገር ተገይራ ክትረአ ኣይትኽእልን’’ ኢሎም ኣለው።
ቀዳማይ ሚንስተር ሪሽ ሱናክ ነተን ዘይሕጋዊያን ስደተኛታት ፅዒነን ዝመፃ ጀላቡ ደው ክነብለን ኢና ክብሉ ቃል ኣትዮም እዮም። ኣብ 2022 ልዕሊ 45,000 ሰባት ነቲ ቻነል ብምቁራፅ ብሪጣንያ ኣትዮም ብዙሓት ድማ ንምቁራፅ ኣብ ዝፈተንሉ እዋን ህይወቶም ስኢኖም።
መንግስታት ኢንግሊዝን ሩዋንዳን ናብ ብሪጣንያ ዝኣተው ስደተኛታት ናብ ሩዋንዳ ተላኢኾም ሕቶ ዕቑባ ኣብኡ ኮይኖም ከሳልጡ ቅድሚ ሓደ ዓመት ተሰማሚዖም ነይሮም።ብመሰረት እቲ ስምምዕ ዑቕባ ዝተወሃቦም ኣብ ክንዲ ናብ ብሪጣንያ ዝምለሱ ኣብ ሩዋንዳ ክቕመጡ'ዩ ።
ጉጅለታት ሰብኣዊ መሰላት እቲ ውጥን ሰባት ናብ ዘይደልዩዋ ሃገር ክልኣኹ ምግዳድ ዘይሞራላውን ኢሰብኣውን እዩ ይብሉ። ንሶም ወሲኾም ሩዋንዳ ሕማቕ ኣተሓሕዛ ሰብኣዊ መሰላት ኣለዋ ይብሉ። መንግስቲ ሩዋንዳ ግን እታ ሃገር ""ሓንቲ ካብተን ኣብ ዓለም ድሕንነት ዘለወን ሃገራት’’ እያ ክብል ነቲ ብይን ተቓዊሙዎ።
ብሪጣንያ ነዚ ውጥን ንምትግባር ድሮ 170 ሚሊዮን ዶላር ንሩዋንዳ ከፊላ'ያ ይኹን ደኣ እምበር ክሳብ ሕጂ ናብ ሩዋንዳ ዝተባረረ ስደተኛ የለን።
ቅጥዒ"	762e703f3686e4413969c2588b686733
				"ካብ ኣሜሪካ ብ ኣዲስ ኣበባ ገይሩ ናብ መቐለ ዝኣተወ ሰይፉ ትዕዝብቱ ኣብ ትዊተር ድሕሪ ምፅሓፉ፥ ምስ ተኽላይ ዘትግሃት እውን ኣብ...
ሰራዊት ኤርትራ ካብ ገለ ከባብታት ትግራይ ይወይእ ከም ዘሎ ይገር ኣሎ። ሻዕብያ፡ እቱ ምውፃእ ብዙሕ ብድዐ ክተፍአሉ መሪፁ ኣሎ። ከም ስነደ ክይዀን፡ ኣብ እዙይ ተቐሚጡ ኣሎ።...
ሰራዊት ትግራይ ሰነ 21 2013 ዓም ኣብ መብዛሕቲኡ ትግራይ ንዝነበረ ጸላኢ ደማሲሱ መቐለ ተመሊሱ ምስ ኣተወ እቶም ግዝያዊ ምምሕዳር እይና ብሃልቲ ዕሱባት ምስ እቲ ሃዳሚ ሰራዊት...
መብርሂ ኣርታዒ፡ እዚ ካልኣይ ክፋል እዩ። ቀዳማይ ክፋል፡ ማእለያ ዘየብሉ ጸገም ተጋሩ ኣብ መዕቘቢ ስደተኛታት ሆልሆል ጅቡቲ (1) ስቓይ ደቂ ኣነስትዮ ተጋሩ ኣብ ጅቡቲ ኣብ መዕቘቢ...
ኣብ ትግራይ ዝተኣወጀ መደብ ዘርኢ ምጽናት ስዒቡ፡ ህዝቢ ትግራይ ኣብ ኵሉ ኵርናዕ ዓለም ኰይኑ እውን ኣይጠዓሞን። ኣብ ትግራይ ዘሎ፡ ጸላእትና ብቐጥታ ብዝኣጐዱዎ ባርዕ ውግእን ጥምየትን ይሳቐይ...
ምስ ካልኣዩ ኣብ ኢድ ፀላኢ ሰራዊት ኤርትራ ዝወደቐ ትግራዋይ፡ ስለ ዝገበሩዎ፥ ዝበሉዎ፥ ዝስምዖ፥ ዝርአዮን ዝተዓዘቦን የዘንትው።
ኣቦና እዘን ይሕተትወን ዝነበሩ ሕቶታት እንተ ዘኢመሊሶም ከም ዝቐትልዎም ይፈልጡ እዮም፡ ግን ድማ ናይ መትከልን ቃልስን ጕዳይ ስለ ዝዀነ ንዘኢምብርካኽን፣ ቃልሲ ህዝቦም ንዘኢምጥላምን ኣብ መትከሎም ምጽናዕ...
ሰራዊት ኢትዮጵያ ካብ'ቲ ሃዲሙሉ ዝነበረ ኤርትራ ብ ሕዳር 02፡ 2013 ብ ሰራዊት ኤሪትራ ተዓጂቡን ተሓጊዙን ስዓት 8:30 ድሕሪ ቀትሪ ኣብ ከተማ ሸራሮ በጽሐ። ሰራዊት ትግራይ፡ ቅድሚ..."	a3b7edbab06af1b7e645f71aa01b71bd
				"ኮቪድ-19፡ ኣብ ብራዚል ኮሮናቫይረስ ዝፈጥሮ ዘሎ ነቃዕ እናሓደረ ይገፍሕ ኣሎ
ተጣበቕቲ ሰብኣዊ መሰላት ብራዚል፤ መንግስቲ እታ ሃገር ኣብ ምቁጽጻርን ምክልኻልን ኮቪድ-19 ሸለልትነት ኣርእዩ ብምባል ሕርቃኖም ንምግላጽ ኣብ ገማግም ባሕሪ ሪዮ ኮፖካባና 100 መቃብራት ብምስራሕ ነቶም ብኮቪድ 19 ዝሞቱ ልዕሊ 40 ሽሕ ብራዚላውያን ይዝክሩ ኣለዉ።
እንተኾነ እዞም ነዚ ናይ ዝኽሪ መደብ ዘዳለዉ ተጣበቕቲ ሰብኣዊ መሰላት፤ ደገፍቲ ፕረዚደንት ጃየር ቦለሶናሮ ነቲ ንዝኽሪ ዝተተኸለ መስቀል ስለዝመሓውዎ ቁጠዐ ከምዝፈጠረሎም ይሕብሩ።
ፕረዚደንት ብራዚል፤ ቅድሚ ዝኾነ ነገር ቁጠባ እታ ሃገር ቀዳምነት ከምዝህቦ ብምሕባር ህዝቢ ብራዚል ናብ ዕጽዋ ከምዘይትኣቱ ብምሕባሩ ኣብታ ሃገር ምግምማዕ ፈጢሩ ይርከብ።
ብራዚል ኣብዚ እዋን ብደረጃ ዓለም ብብዝሒ ብኮሮናቫይረስ ዝተለኸፉ ኣብ ካልኣይ ደረጃ ብብዝሒ ሞት ድማ ኣብ ሳልሳይ ደረጃ እያ ትስራዕ።
ኣብ ብራዚል ብሓሙስ ቁጽሪ ብኮሮናቫይረስ ዝሞቱ ሰባት ልዕሊ 40 ክበጽሕ እንከሎ፡ ቁጽሪ ብኮሮናቫይረስ ናይ ዝተለኸፉ ከኣ ናብ 800 ሽሕ ክብ ኢሉ።
እዞም ኣብ ገማግም ባሕሪ ሪዮ ኮፖካባና ብተጣበቅቲ ሰብኣዊ መሰላት ዝተሰርሑ 100 መቃብራት ኣብ ፊት ሓደ መስሕብ በጻሕቲ ሃገር ዝኾነ ቦታ እዩ ተሃኒጹ።
ሓደ ካብቶም ኣወሃሃድቲ ዝኾነ ኣንቶንዮ ካርሎስ ኮስታ ንሮይተርስ ኣብ ዝሃቦ ቃለ መሕተት “እዚ ኣብ ብራዚል ዘጋጥም ዘሎ ነገር እዚ ፕረዚደንትና ዋላ ኣይተሰቆሮን ዘሎ” ኢሉ።
ብምስዓብ “ኣብዛ ሃገር ኣሽሓት ሰባት ይሞቱ ኣለዉ፡ማእለያ ዘይብለን ስድራቤታት ድማ ኣብ ሓዘን ተሸሚመን ኣለዋ፤ መጠን ሽቕለት ኣልቦነት ድማ ካብ ዕለት ናብ ዕለት ይውስኽ ኣሎ፡ እዚ’ውን ዝርኣዮ ዘሎ ኣይመስለንን” ክብል ገሊጹ።
ካርሎስ ኮስታ ነቲ ንሱን ጉጅልኡን ዝወሰድዎ ተበግሰሶ ደገፍቲ እቲ ፕረዚደንት የባጭውሉ ከምዘለዉ ይዛረብ።
“ሰብ ግዜ ዝኾኑ እዩ ዝስመዖም ዘሎ፡ ከምዝመስልኒ ባህሪ ናይቲ ፕረዚደንት እዮም ዘራብሕዎ ዘለዉ፡ ኣዝዩ ዘሕዝን እዩ፤ ባጨኦም ህይወት ሰብ የኽፍለና ኣሎ” ይብል ኣንቶንዮ ካርሎስ ኮስታ።"	b6548a240a33239803d05b1b329fbcbf
				"መድሃንዬ ታደሰ (ፕሮፌሰር) ስሙይ ፖለቲካዊ ተንታኒ ኢትዮጵያን ቀርኒ ኣፍሪካን እዩ። ብፍላይ ድማ ኣብ ሰላምን ድሕንነትን ውፁእ በዓል ሞያ እዩ።( professor of global studies, kinks college London. Vetran political analyst in Ethiopia nad the horn; academic specialist on peace and security issues in Africa. Senior SSR advisor to the African union. ) ፕሮፌሰር መድሃንዬ መስ ማነጂንግ ዳይርክተር ውራይና ጌታቸው ኣረጋዊ ዝገበሮ ስፊሕ ቃለ መጠይቕ እኒሆ፣ ሰናይ ንባብ።
ውራይና፦ ሕዚ ኣብ ዛሃገር ዘሎ ኩነታት እንታይ ክንብሎ ንኽእል? እቶም ዘለው ኣጀንዳታት እንታይ እዮም? እቶም ዘለዉ ሓይልታት ኸ መን እዮም ከመይ እዮም ዝርኣዩ? በዓል መን እዮም ኸ ብስሩ?
መድሃንየ (
... 
ገይሩ ሃገር እንተዘይሃኒፁ ኣብ ምንታዩ እዩ ድኣ ወያናይነቱ? ከም ኣቦታትካ ኮይንካ ኣለካ ማለት እዩ።
ውራይና፦ ኩነታት ኢትዮጵ ምስ ዞባውን ዓለም ለኻውን ኩነታት ኣዛሚድና እስኪ ንርኣዮ። ኣብ ከመይ ዝኣመሰለ ዘልፊ ኢና ዘለና ከም ሃገር? ግደና ኸ ታይ ይመስል ኣሎ ንቐፃሊ ኸ?
እቲ ኸባቢ ንኢትዮጵያ ብዝጥዕም መልክዑ ኣይኮነን ዝምዕብል ዘሎ። ናይቲ ኸባቢ ፖለቲካውን ቁጠባውን ፀጥታውን ምዕባለታት ንዛ ሃገር ብዘይጠቅም እዩ ዝከይድ ዘሎ፤ ብሕልፊ ኣብ ዝሓለፉ 8 ዓመታት። እዚ ብምንታይ ይግለፅ ይመስለካ፤ሓደ እቲ ኣብ ኢትዮጵያ ዘሎ ውሽጣዊን ናይ መሪሕነትን ቅልውላው ኣብቲ ናይ ዞባ ኩነታት ኣሉታዊ ዝኾነ ግደ ይፃወት ኣሎ። እዚ ብምንታይ ይርአ፤ እቲ ናይ ኢትዮጵያ ናይ ሃገርና ናይ ሓይሊ ዝምድናን ናይ ህንፀት ሃገር ከይድናን ብምቕያርና ኣብቲ ዞባ ክህልወና ዝግባእ ዝነበረ ኣድማዕነት ጎዲእዎ
...
 ፖለቲካ እዛሃገር እውን ዝዋስእሉ ሓደናይ ፖለቲካ ቃል ኪዳን ዝወፅኣሉ፤ እቲ ሕገ መንግስቲ እውን እንተስ ክመሓየሽ እንተስ ክቕፅል፤ ብዲሞክራስያዊ መንገዲ ዝፍተሸሉ መንግድታት ክንከፍት ኣለና። ቀፃልነት እዛ ሃገር እውን ኣብኡ እዩ ዝምስረት።
ከም ኣነ ነዞም ናይ ኢትዮጵያ ናይ ፖለቲካ ሓይልታት ናይ ማሕበረሰብ ሓይልታት እማ ክንፈርሖም ኣይብልናን። ምኽንያቱ ጥንኩር ዝኾነ ታሪካዊ ደረት ስለዘለና እዩ። ሕጂ እውን ነዚ መድረኽ እዚ ክንፈጥሮ ንፅዕር ስለዘለና ኣብ ታሪኽ ዘለና ተቐባልነት እናዓበየ ስለዝከይድ ክንፈርሖም ኣይብልናን። ኣናኣሽቱ ሓይልታትሒዝና ክንደራደር እንተፈቲንና ግና ምናልባት ዝጎድኣና እዩ ዝመስለኒ። ካብኡ ንላዕሊ ኢና እሞ።
ውይና፦ ነመስግን ክቡር ፕሮፌሰር። ኣብ ቀፃሊ ድማ ብፅሑፋት እውን ንመንበብትና ትንታነታትካ ክተካፍለና ነተስፍው።
ኣነ እውን ከብረት ይሃበለይ። እሺ።"	ef8cbf2c5711751bce5e77f6eb233cb2
				"""ደቅና በይዛ ኮይኖም ከክንዴና እንትሓልፉ ይሕጎስ እምበር ንምንታይ ይሓዝን፡፡” ኣደይ_ኣረጋሽ_ሃይሉ (ወላዲት ተጋዳላይ ሃፍቶም)
""ደቅና በይዛ ኮይኖም ከክንዴና እንትሓልፉ ይሕጎስ እምበር ንምንታይ ይሓዝን፡፡""
ኣደይ_ኣረጋሽ_ሃይሉ (ወላዲት ተጋዳላይ ሃፍቶም)
መቐለ 27 ጥሪ 2012ዓ/ም (ትግራይ ቲቪ)
ፅንዓት ማህፀን ኣዶ ትግራይ
""ብርግፅ ዓይኑ ንውላደይ ክሪኦ ናይ ብዙሕ ዓመት ናፍቆት ነይሩኒ፣ ግን እቶም ካልኦት ዝተሰውኡ እውን እኮ ደቂ ኩላትና እዮም፤ ንሶም ናይ መላእ ትግራይ ሓወልቲ እዮም፡፡ ወደይ እውን ሓወልቲ እንተኾይኑለይ ኣይሓዝንን፤ ንሶም እንተዘይሓልፉ ኣይኮነን ስድራ ተጋደልቲ መላእ ትግራይ እውን ኣይምነበረን፤ ፀላኢ እንታይ ድዩ ዝብል ነይሩ?፣ ʽትግራይ ካብ እቶታ ጥፍኣታ ይበዝሕʼ እኮ እዩ ዝብል ነይሩ፤ እዚ ማለት ድማ ንኹሉ ትግራዋይ ክውድኦ እየ ማለት እዩ፤ ደቅና በይዛ ኮይኖም ከክንዴና እንትሓልፉ ይሕጎስ እምበር ንምንታይ ይሓዝን፡፡""
ኣደይ_ኣረጋሽ_ሃይሉ (ወላዲት ብፃይ ሃፍቶም)
""ሰለስተ ወሊደ እየ ሰለስቲኦም ኣብ ቃልሲ ኣለዉ፤ ስለስቲኦም ብህይወት ይመለሱ ኣይመለሱ ብዙሕ ኣይጭነቕን፤ ዝወደቕሉ ዕላማ ፍረ ኣፍርዩ ክርኢ ግና ዓሙቕ ትምኒተይ እዩ፡፡""
ሓንቲ_ወላዲት ኣብ ዓብይ ዓዲ 1981 ዓ/ም ካብ ዝበለኦ
""ዝዓበና ዝናኣስና ኩልና ኣብ ቃልሲ ኢድና ክነእቱ ወነና ይደፋፍአና ኣሎ፤ ʽእዚ ወያነ እዙይስ እንኳዕ ናይማትና ኣይኮነʼ ትብል ብኸብድኻ እትዛረብ ብሑቐኻ ክደፍአካ ይብል፤ ናይ ብሓቂ ድዩ ንሕና ወሊድናዮም ነዚኦም ጀጋኑ እዚኦም?...! እዚ ኹሉ ጨፍጫፍ፣ ወፅዓን መርገፅትን እንትሓልፍ ቀዳሞት ወለድና ኣበይ እዮም ነይሮም? ኢልካ ንድሕሪትካ ቆላሕ፣ ንቕድሚትካ ቆላሕ ኢልካ እንትትርኢ ኩሉ ነብስኻ ኩርዓት ትኸውን፤ ኩሉ ነብስኻ ታሕጓስ ትኸውን፤ ብፍላይ ኣብዚ ምስደቅና ተኣኪብና፣ ደቅና ኣብ ጎድንና ህዝብና ኣብ ቅድሜና ገይርና ንዝሓለፈ ገምጊምና ንቕድሚት ሓንፂፅና ኣብ እንዋፈረሉ ኣዳራሽ ምውዓለይ ኣዐርየ ሕጉስቲ እየ፤ ታሕጓስ ብእንግድዓይ ነጢሩ ክወፅእ ይብል ኣሎ፡፡""
ኣደይ_ኣምለሱ ዝተብሃላ ወላዲት ኣብ ካልኣይ ጉባኤ ህወሓት ዝተዛረብኦ
ፍልፍል፡-ወይን ጋዜጣ"	6ad5d41f1ca60e4cc2213cc9b825cae6
				"የመናዊ ሚኒስትሪ ንተግባራት ኤርትራ ኮኒኑ
2023-07-17 18:38:49 Written by ቤት ጽሕፈት ዜና ሰዲህኤ Published in EPDP News Read 392 timesሚኒስትሪ ሃብቲ ዓሳ የመን፡ ብ15 ሓምለ 2023 ኣብ ዘውጸኦ መግለጺ ኤርትራ ኣማኢት የመናውያን ገፈፍቲ ዓሳ ብምእሳርን ንብረቶም ብምርሳይን ንዝወሰደቶ ስጉምቲ ብትሪ ኮኒኑ። በቲ ኣገልግሎት ዜና የመን ካብቲ ሚኒስትሪ ተላኢኽሉ ዝዘርገሖ መግለጺ መሰረት፡ ሓይልታት ኤርትራ ነቶም ኣብ ክሊ ማይ ሃገሮም ዓሳ ዝገፉ ዝነበሩ የማናውያን ንዝፈጸምዎ ዝተፈላለዩ ጭካነታት እዩ ብትሪ ኮኒንዎ።
እቲ መግለጺ ኣል ኑሲ ዝተባህለ ነባሪ ዋጂሃ ከባቢ ድሁባብ ገፋፍ ዓሳ ጠቒሱ፡ ብ13 ሓምለ 2023፡ ኣብ ክሊ ማይ የመን፡ ሓይልታት ኤርትራ ብዝኸፈትዎ ተኹሲ፡ ኣንጻር እቶም ገፈፍቲ ዓሳ ዝተፈጸመ ተግባራት ገበን ኣንጻር ሰብኣውነት እዩ ኢልዎ። ምስዚ ብምትሕሓዝ ድማ እቲ ሚኒስትሪ ግሁድ ገበናዊ ተግባራት ሓይሊ ባሕሪ ኤርትራ ኣንጻር የመናውያን ዳርጋ መዓልታዊ ዝፍጸም ምዃኑ ብምጥቃስ፡ ዓለም ለኻዊ ሕግታት ኣንጻር ገበን ኣብ ልዕሊ ሰብኣውነት ዝጠሓሰ እዩ ኢልዎ።
ናይቲ ሚኒስትሪ ሃብቲ ዓሳ መግለጺ፡ የመናውያን ኣብ ክሊ ማዮም፡ ብኤርትራውያን እንዳተቐተሉ፡ እንዳተኣስሩን እንዳተጨወዩን ስቕታ ንዝመረጻ ሰብኣዊ ትካላት ኮኒኑ። ምስዚ ብምትሕሓዝ እቲ መግለጺ ሕብረተሰብ ዓለም፡ ኤርትራውያን ሓለፍቲ፡ በቲ ኣብ ክሊ ማያት የመን ዝወስድዎ ዘለዉ ጨካን ተግባራት ተሓተትቲ ዝኾሉ ንጹር መርገጺ ክሕዝ ጸዊዑ።"	c3c49d53b502aaccdcdbf2fbee5f4fd5
				"ሓደ ቅናት ሓደ መንገዲ ንኢትዮዽያ ዝህቦ ረብሓ ዝለዓለ እዩ ተባሂሉ
መቐለ 22 ሕዳር 2012 ዓ.ም(ድምፂ ወያነ) ኢትዮጵያ ብሓደ ቕናት ሓደ መንገዲ ተሓጊዛ ቐፃልነት ዘለዎ ኢንቨስትመንት ቻይና ምስሓብ ከምትኽክል ተገሊፁ፡፡
ላዕለዎት ሰበስልጣን ኢትዮዽያን ቻይናን ቐፃልነት ኣብዘለዎ ዋሕዚ ኢንቨስትመንት ኣድሂቦም ኣብ ቤንጂግ ዝዘተዩ እንትኾን ዝግበር ምትሕብባር ድማ ቐፃልነት ዘለዎ ሽቶ ልምዓት ንምዕዋት ከምዝሕግዝ ተስፋ ገይሮምሉ ኣለው፡፡
ካብ ሚኒስቴር ጉዳያት ወፃኢ ቻይና ዝተወከሉ ጉዥጂን ብወገኖም ክልቲአን ሃገራት ብሓደ ቕናት ሓደ መንገዲ ተሓጊዘን ዝመስረተኦ ኣዕጋቢ ምትሕብባር መስመር ባቡር ኢትዮ ጅቡቲ እኹል መርአያ እዩ ኢሎም፡፡
ቑልፊ ፕሮጀክታት ሓደ ቕናት ሓደ መንገዲ ትኹረት ዝገብረሉ ዘተኣማምን ምትእስሳርን ምትሕብባርን ዕውት ንምግባር ምዃኑ ድማ ተመልኪቱ ኣሎ ከም ፀብፃብ ኢዚኣ፡፡"	ac6ac86710c2e2fe03d07d63e0d405c0
				"ነቲ ” ምስ ወያነ ኴንና ክንሰርሕ” ዝብል መርገጺኡ ንጎኒ ገዲፍና- ወያነ ስለዝሞተ- መስፍን ሓጎስ እንተ ወሓደ፡ ነቶም ንሓይልታት ምክልኻል ኤርትራን ከምኡ እውን ንህዝቢ ኤርትራን ኣብ ዘይወዓልዎ ከም ወረርትን ዘመትትን ዘቕርብዎም ዘለዉ ወገናት ዓገብ ክብል ምተገበኦ። ብኣንጻሩ ነቶም “ምስ ሓይልታት ኤርትራ ደው ኢልና ኣለና’ ዝበልና ክነቅፍ ወሲኑ።
ሓይልታት ምክልኻል ኤርትራ ካብ ኤውሮጳን ኣመሪካን ጻውዒታት ኣየድልዮን እዩ። ዝእዝዞ ኣካል ኣለዎ። ዝምረሓሉ ሰረተ-እምነት ኣለዎ- ንሱ ድማ ልኡላውነትን ክብርን ኤርትራ ምሕላው እዩ። ስርሑ ከኣ ይሰርሕ ኣሎ። ይስዋእ፡ ይቖስል፡ ይጠሚ፡ ይዓርቕ፡ ይደክም ኣሎ። ኣስሓይታ ከበሳታትን ዋዒ መታሕትን እና በደሀ ደሙን ረሃጹን ንኤርትራ ይውፊ ኣሎ። ካብ ስደት ትእዛዛት ዝቕበል ሓይሊ ኣይኮነን።
ክብርን ምስጋናን ንሓይልታት ምክልኻል ኤርትራ።ሕጂ እውን ኣብ ጎኒ ሓይልታት ምክልኻል ኤርትራ ኣለኹ። ፍኒቶ።
ሓይልታት ምክልኻል ኤርትራ መቀጸልታ ናይ’ቲ ተኣምራታዊ ተጋድሎ ገይሩ ኤርትራ ሓራ ዝገበረ ህዝባዊ ሰራዊት ሓርነት ኤርትራ እዩ። ሕመረት ኤርትራውነት እዩ። ኤርትራ ክትህሉን ክትቅጽልን ዝኸፈሎን ዝኸፍሎ ዘሎን መስዋእትታት ወትሩ ኣብ ዝኽርና እዩ።
Long Live Eritrea."	980a87bfaabf9faf6e9a31459f0faa63
				"ብመንግስቲ ኢትዮጵያን ማሕበረሰብ-ዓለምን ኪዉሰዱ ትጽቢት ዝግበረሎም ስጒምትታት ብተግባር ተተመስኪሮም፣ ሓይልታት ትግራይ ሒዝምዎ ካብ ዘለዉ ካልኦት ከባቢታት ክልል ዓፋር ኪወጽኡ ድሉዋት ምዃኖም፡ ክልላዊ መንግስቲ ትግራይ ብ20 ሚያዝያ ናብ ጠቕላሊ ጸሓፊ ሕቡራት ሃገራት ኣንቶንዮ ጒታረዝ ኣብ ዝሰደዶ ደብዳቤ ኣረዲኡ።
ሓይልታት ትግራይ ጠቕሊሎም ካብ ክልል ዓፋር ዘይወጽእሉ ምኽንያት፡ ቀጻልነትን ፍጹምነትን ናይ’ቲ ናብ ክልል ትግራይ ኪበጽሕ ዝድለ ዘሎ እኹል ረድኤት ንምርግጋጽ ከምዝኾነ ዘረድአ እቲ ደብዳቤ፣ ጠቕላላ ምስሓብ እቶም ሓይልታት ፡ ምስ ትግባረ ናይ’ቶም ናብ መንግስቲ ኢትዮጵያን ማሕበርሰብ ዓለምን ቀሪቦም ዘለዉ ጠለባት ዝርአ ከምዝኾነ ኣተሓሳሲቡ ኣሎ።
ውሑስ መስመር ረዲኤት ክረጋገጽ፣ እኹል ሰብኣዊ ሓገዝ ብዘይጸገም ኣብ ግዜኡ ንኽኣቱ ዘኽእል ኣሰራርሓ ድማ ኪቐንዕ ዝጸውዐ እቲ 
... 
ኣገልግሎታት ኪፍትሑ ብምትሕስሳብ፣ እቶም ጠለባት ይትግበሩ ምህላዎም ተዓዚቡ ዘረጋግጽ ድማ ከም ሕቡራት ሃገራት ዝበለ ዘይሻራዊ ኣካል ሓላፍነት ኪወስድ ኣትሪሩ ጸዊዑ ኣሎ።
መልእኽቲ ክልላዊ መንግስቲ ትግራይ ኣብ መወዳኣታ፡ ህዝቢ ትግራይ ብሰንኪ ዕጽዋ ዘሕልፎ ንዘሎ ቅልዉላዉ ዘዝልቚ መንገዲታት ተዘይተረጋጊጾም ፣ ንሰላማዊ ፍታሕ ዘባጽሑ ተበግሶታት ድማ ተስፋ ተተሳኢንዎም – ሓይልታት ትግራይ ዕጽዋ ንምስባር ዘካይድዎ ወተሃደራዊ ፈተነ ኪቕጽል ከምዝኾነ እዩ ኣረዲኡ ዘሎ።
ሓይልታት ክልል ትግራይ ሒዞምዎ ካብ ዝጸንሑ ከባቢታት ኢሪብቲ ናይ ክልል ዓፋር ከምዝወጽኡ ፡ ክፍሊ መራኸቢታት ክልላዊ መንግስቲ ትግራይ ብ12 ሚያዝያ ገሊጹ እዩ። ነቲ መንግስቲ ኢትዮጵያ ኣብ ዝሓለፈ 24 መጋቢት ዝወሰዶ ሰብኣዊ ምቊራጽ ተጻብኦ ንምስናይን ፡ ሰብኣዊ ሓገዝ ብዘይ ጸገም ናብ ትግራይ ኪባጻሕ ንምድግጋፍን ነቲ
...
ቢን መድሃኒትን ዝጸዓና ተወሰኽቲ 50 መካይን ናብ መቐለ ምእታወን ዝፍለጥ ኮይኑ፣ ድሕሪኡ ኪመጽእ ዝተራእየ ረድኤት ከምዘየለ እዩ ዝዝረብ ።
መንግስቲ ኢትዮጵያ ብመንገዲ’ቲ ኣዊጁዎ ዘሎ ሰባኣዊ ምቊራጽ ተጻብኦ ፡ እኹል ረዲኢት ናብ ትግራይ ኪበጽእ እንተኾይኑ፣ ሓይልታት ክልል ትግራይ ካብ ከባቢታት ዓፋርን ኣምሓራን ጠቕሊሎም ኪወጽኡ ከምዘለዎም እዩ ብተደጋጋሚ ዝሕብር ዘሎ።
ሓይልታት ትግራይ ኣብ ክልል ዓፋር ዘካየድዎ ወራር፡ ን1.3 ሚልዮን ካብ ህዝቢ እታ ክልል ተጸባዪ ህጹጽ ረዲኤት ከምዝገበረ፣ ሃገራዊ ኮሚሽን ምሕደራ ሓድጋታት ሓቢሩ እዩ ። ሓላፊ ህዝባዊ ርክባት እቲ ኮሚሽን -ንኢትዮጵያዊ ወኪል ዜና EPA ኣብ ዝሃቦ ሓበሬታ፣ ካብ 21 ወረዳታት ኣታ ክልል ልዕሊ 645,000 ሰባት ከምእተመዛበሉ ጠቒሱ ፣ ልዕሊ ፍርቂ ካብኣቶም ኣብ 16 ግዝያዉያን መዓስከራት ይናበዩ ምህላዎም ኣረዲኡ።"	fb2bdeec6ffd802046dc85a94654f4e2
				"ውድብ ጥዕና ዓለም (WHO) ነተን ድሕረ ሕርሲ ዚመጻ 28 መዓልታት ከም ናይ ሓድሽ-ውልዶ ግዜ (neonatal period) ገይሩ መዲቡወን ኣሎ። ብወግዒ እኳ እንተ ዘይተመደበ፡ እቲ ድሕሪ ሕርሲ ዚስዕብ ግዜ፡ ድሕሪ ናይቲ መዳሕንቲ ምውጻእ ኣስታት ሓደ ሰዓት ጸኒሑ ኢዩ ዚጅምር፡ ድሕሪ ሕርሲ ሽድሽተ ሰሙናት ጸኒሑ ድማ ይውድእ። ድሕሪ ሽድሽተ ሰሙናት እቲ ናይታ ኣደ ኣካላዊ ኩነታት መብዛሕትኡ ግዜ ናብቲ ቅድመ-ጥንሲ ዝነበረ ኩነታት ይምለስ።
ኣብ መንጎ ሕርስን ኣእምሮኣዊ ረብሻን ዘሎ ዝምድና ኣዚዩ ኣገዳሲ ኢዩ። ኣብዚ ተኣፋፊ ድሕረሕርሳዊ ግዜ ከኣ'ዩ እታ ኣደን ውላዳን ንኣካላውን ስምዒታውን ጸገማት ዚቃልዑ። ኣብቲ እዋን'ቲ፡ ነተን ንድሕረሕርሳዊ ቅዛኖት (PPD) ኣዚየን እተቓልዓ ኣዴታት ተወሳኺ ክንክን ኪግበረለን ይግባእ። ጠንቂ ድሕረሕርሳዊ ቃዝኖት እተሓላለኸ ብምዃኑ ብብዙሓት ናይ ክንክንን ጥዕናን ሞያተኛታትን ዳርጋ ኪስትውዓል ኣይከኣለን። እቲ ብድሕረሕርሲ ዚኽሰት ኣብ መትንታት ሓንጎል ዚኽሰት ለውጥን፡ ኣብ ሕርሲ ዚፍጠር ጭንቀትን፡ ከምኡውን ናይ ውርሻ ዘርኢን ኣከባብን፡ ናይ ስነልቦናዊ ጸገማት ኣለዓዓልትን፡ ብሓደ ኮይኖም ኣብ ገለ ኣንስቲ ድሕረሕርሳዊ ቃዝኖት ይፈጥሩ ኢዮም።
ቅድሚ ጥንሲ ጎሊሖም ዚረኣዩ ጠንቃውያን ረቛሒታት ድሕረሕርሳዊ ቃዝኖት (PPD) ንኹለን ኣብ ኩሉ ክልል ዕድመን ቁጠባዊ ኩነታትን ዓሌታዊ/ብሄራዊ ድሕረባይታን ዘለዋ ደቀንስትዮ የጥቅዕ። ይኹንምበር፡ እተን ናይ ቃዝኖት ድሕረባይታ ዘለውን ኣንስቲ፡ ካብተን ናይ ቃዝኖት ድሕረባይታ ዘይብለን ኣንስቲ ዝለዓለ ናይ PPD ምምዕባል ዕድላት ኣለወን።
እቲ ናይ PPD መጥቃዕቲ ኣብተን ትሕቲ 25 ዓመት ዕድመ ዘለወንን ርጉእ መንፈስ ዘይነበረንን ኣንስቲ ዝያዳ ንኸጥቅዕ ዕድል ኣለዎ። ካብዚኣተን፡ 30-40 ካብ ምእቲ ናይ ድሕረሕርሳዊ ቃዝኖት ከም ዘርእያ ይግምገም። ቅድሚ ጥንሲ፡ PPD ንምምዕባል ዘሎ ዕድላት ዘብዝሑ ረቛሒታት ብዚምልከት ተወሰኽቲ ጠንቅታት ኣለዉ፡ ከም ኣብነት፥
ድሕሪ ሕርሲ፡ ሕልና ምዕራብ ባህርያዊ ኢዩ፡ ናይ ነፍሰቅትለት ሓሳባት ምህላው ግን ባህርያዊ ወይ ልሙድ ኣይኮነን። ካብ ክልተ ሰሙናት ዚነውሕ ናይ ሕልና ምዕራብን ጭንቀትን ምስ ዘጋጥም፡ እቲ ሕሙም ወይ ግዳይ ናይ ቃዝኖት መርመራ ከም ዘድልዮ ዘርእይ ናይ ስምዕታ ምልክታት ኮይኑ ኪውሰድ ይግባእ።
ድሕረ-ሕርሳዊ ቃዝኖት Postpartum Depression (PPD) ከመይ ይመስል?"	8946cd33fe8df923916be5bcb9f78c02
				"-->
ኣብ ተሃድሶ ጽቡቅ ብጻያዊ ዕርክነት ጀሚርና ሳልሳይና ሓደ ተጋዳላይ ነይሩና:
እዚ ሳልሳይና ተጋዳላይ ኣብ 1995ኣብ ኣስመራ ብጠጠውና ንሓጺር ግዜ ተራኺብና ከምዚ ክኣ በለኒ ፣መርሃዊ እቲ መነጸር (ኡክያለ )ዝገብር ዓርክና ትዝክሮ ዶ ??
እወ ይዝክሮ ይብሎ:
እሞ ኣብ ክፍሊ ዜና ብትእዛዝ ሓላፋ ዜና ኣሕመድ ኣልቀይሲ ቀቲሎምዎ እዚ ዝነግረካ ዘለኹ ንዓኻ ሓዞ ቀተልቱ እገሌን እገሌን ኢዮም ኢሉና:
ብምቅታሉ ዝያዳ ኩሉ ዘልቀሰትን ዝሓዘነትን እዛ ሕጂ ኣብ ቤት ማእሰርቲ ዒራዔሮ ተኣሲራ ትበሊ ዘላ ተ/ሊት ሚርያም ሓጎስ ኢያ:ኣረ ልጁ ገደሉት እንዳበለት ኣልቂሳትሉ:
ኣብዛ ጉዳይ እንታይ ትብል ኣሕመድ ቀይሲ።
2 ኣቦይ ጸጋይ ዝተባህሉ ተጋዳላይ ኣብ60 ታት ኣባል ሓረካ ዝነበሩ ብፖለቲካ ኣብ መጀመርያ 60 ታት ዝተኣስሩ ኣብ 1975 ጀብሃ ካብ ቤት ማእሰርቲ ዘውጽኣቶም ምስ ሻዕብያ ዝተጋደ
... 

ኣብዚ ጉዳይ እንታይ ትብል ኣሕመድ ቀይሲ?
3. ኢትዮጵያ ስማ ተጋዳሊት (ሓርነት ) እዛ ተጋዳሊት ካብ ዓራርብ ናብ ሃገር እንዳድምጺ ሓፋሽ ክትበጽሕ ደይባ ምስዛ ሕጂ ኤንባሲ ጅዳ ዘላ ወይኒ ገብረዝግኣብሄር ነብሰን ክሕጸባ ኣብ ቀላይ ምስ ከዳ ተሰዊኣ ትብሃል ኣሰዋውኣኣ ብቀረባ ከተብርሆ እታ ዝጠለቀትላ ማይ ዕቋር ኢያ :
ኣብዚ ጉዳይ እንታይ ትብል ኣሕመድ ቀይሲ??
ኣነ ምስ ኢትዮጵያ(ሓርነት) ሌላና ኣብ እንዳክፍሊ ዜና ኢዩ።
ኣባላት ክፍሊ ዜና ዳርጋ ብጃምላ ናብ ሓለዋ ሰውራ ካብ ዝልኣኽካዮም ተጋደልቲ ስንኩላት ሓደ ስኣላይ ናይ ቅብኣ ተ/ይ ስንኩል ረመጭ :ረመጭ ኣብ ሓደ ክፍሊ ኢና ተኣሲርና እቲ ኣብ እንዳዜና ኰይኑ ዝሰርሖ ስእልታት ብሙሉኡ ተዋሂብዎ ኣብ ውሽጢ ቤት ማእሰርቲ ይሰርሖ ነይሩ::
እቲ ኣብ ውግእ ባጽዕ 1977 ኣብ ሰሊና ዝሰንከለ ተጋዳላይ ፍስሃየ ኣብ ሓለዋ ሰውራ ተደጊ
...
ሓቂቁ ዝጠፍኤ ስሙ ረሲዕካዮ ሙኻን ክንደይ ዝቀተልክምዎምን ዘቅተልክምዎምን ክትዝክር እንበር ተጋዳላይ ማሓሪ ግርማጽየን ናይ ፖለቲካ ኰምሽነር ኣብ ክፍሊ ታዕሊም ኢዩ ነይሩ።
እቲ ኩሉ ሓጥያት ንትግርኛ ከተሰክም ምፍታንካ ከየግረመለይ ኣይተረፈን ባዕልኹም ከሰስትን ኣጻረይትን ፈረድትን ኰሚተ ኬንኩም ብዙሕ ሰብ ዘጥፋእኩም ሕጂ ሓጥያትኩም ክትጉሕፉልና ዓገብ።
እዚ ዲክታቶራዊ ስርዓት ኣብታ ሕብእቲ ሰልፍኹም ኰስኪስኩም ተኻናኺንኩም ንኹሉ ናይ ምእራም ተቃውሞታት እንዳጨፍለቅኩም ፈጢርኩምዎ ፍረ ጻዕርኹም ኢዩ እዚ ሕጂ ዘሎ ምብትታን።
ከዘክረካ ኣነ ንሓጺር ግዜ ኣብ እንዳ ክፍሊ ዜና ተመዲበ ነይረ ንዓይ ብዘይካ ጽቡቅ ምኽሪ ሕማቅ ኣይገበርካንን ኣነ ግን ሕልናይ ክዓርፈለይ እቲ ጉዳይ ናባኻን ናብ ህዝብን የብሎ ኣለኹ ።
ኢዮብ (ጎጀላ)በይን ኣስፍሃ!!
ዘልኣለማዊ ክብርን መጎስን ንጀጋኑ ስውኣትና!!"	a3f780207ac74fb3add57174ca3da252
				"ሕዚ’ውን እንተኾነ ግን ናብ መጋባእያ ሰበር ሰማዒ ክትጠርዕ እያ
ሓደ ላዕለዋይ ቤት ፍርዲ ኢትዮጵያ ኣብ ልዕሊ ጋዜጠኛ ሪኢዮተ ኣለሙ ንዝወሰኖ ፍርድን ቅፅዓትን ጠቕላሊ ቤት ፍርዲ ፌደራል ብኽፋል ስዒሩዎ።ሪኢዮተ ኣለሙን ኣቡኣን ብውሳነ እቲ ቤት ፍርዲ ሕጉሳት ኣይኮኑን፡ጥርዓኖም ናብ መጋባእያ ሰበር ሰማዒ ከምዝውስድዎ’ውን ወሲኖም ኣለው።
ላዕለዋይ ቤት ፍርዲ ፌደራል ቅድሚ ኣዋርሕ ኣብ ልዕሊ ሪኢዮተ ኣለሙ ናይ 14 ዓመታት ፅኑዕ ማእሰርትን ናይ 33 ሽሕ ቕርሺ መቕፃዕትን ፈሪዱ ነይሩ።
ሪኢዮተ ኣለሙ ነቲ ፍርዲ ብምቅዋም ንፌደራል ጠቓላሊ ቤት ፍርዲ ብዘቕረበቶ ይግባይ እቲ ቤት ፍርዲ ነቲ ጉዳይ ኣፃሪዩ ሎማዕንቲ ዓርቢ ኣብዝሃቦ ውሳነ ዓቃቢ ሕጊ ኣብ ልዕሊኣ ካብዘቕረቦም ሰለስተ ክስታት ነቶም ክልተ ውዱቕ ብምግባር ብሓደ ጥራሕ ገበነኛ ኢሉዎ ኣሎ።
በዚ መሰረት ቅድም ክብል ኣብ ልዕሊኣ ዝተውሃበ ናይ 14 ዓመታት ፅኑዕ ማእሰርቲ ናብ ሓሙሽተ ዓመት ማእሰርቲ ኣትሒቱዎ ኣሎ።ወ/ሪት ሪኢዮተ ኣለሙ በቲ ውሳነ ከምዘይተሓጎሰት ወላዲኣ ኣቶ ኣለሙ ጌበቦ ንቪኦኤ ገሊፆም።
ሪኢዮት ኣለሙን ካልኦት ኣርባዕተ ሰባትን ዝተኸሰስሉሞ ናይ ገበን ተግባራት ንሕገ መንግስትን ሕገመንግስታዊ ስርዓትን ብሓይልን ብሽብርን ንምንጋዕን ንምፍራስን ብምንቅስቓስ፡ኣብ ናይ ሽብር ውድብ ብምስታፍን ንተግባር ሽብር ሓገዝ ብምሃብን ዝብሉ ነይሮም።እቲ ቤት ፍርዲ ኣብ ልዕሊ ሪኢዮት ኣለሙ ዘፅንዖ ውሳነ ንተጋብር ሽብር ሓገዝ ምሃብ ዝብል ገበን ጥራሕ እዩ።
ብዛዕባ እቲ ናይ ገንዘብ መቕፃዕቲ እቲ ጠቓላሊ ቤት ፍዲ ዝበሎ ነገር የለን።ብመሰረት ኣረዳድኣ ኣቶ ኣለሙ ግን እቲ ቤት ድርዲ ዝሃቦ ናይ ገንዘብ መቕፃዕቲ ውዱቕ ካብዝገበሮም ክልተ ገበናት በቲ ሓደ ስለዝነበረ እቲ ናይ ገንዘብ መቕፃዕቲ ድማ በዚ መሰረት ውዱቕ ኮይኑ ክብሃል ይኽእል እዩ ኢሎም።
ሎሚ’ውን እንተኾነ ጛሎም ዋላ ሓደ ተግባር ገበን ኣይፈፀመትን ኢሎም ኣቶ ኣለሙ።ስለዝኾነ ድማ እቲ ጉዳይ ናብ መጋባእያ ሰማዒ ሰበር ጥርዓን ከምዘቕርቡ ኣረጋጊፆም ኣለው።"	82ffc0cbf8e69a2dff19b4e8a934834d
				"ጥቕሉል ዕዳ
ፕሮፌሰር መድሃኔ ሓወይ ኢዩ። ከይነገረና ናብ ኤርትራ ምስ ከደ፣ ድሕሪ ወርሒ ኢና ብዛዕባ ሞቱ ፈሊጥና። ዋላ’ኳ ሓደ-ሓደ እዋን ሃንደበት ይቑጣዕ እንተነበረ፣ ብሓፈሻኡ ግን ህዱእን ተዋዛዪን ኢዩ ነይሩ፤ ስለዚ ድማ ምኽንያት ሞቱ ክሳዕ ሕጂ ክቕበሎ ኣይከኣልኩን። ምስ ባዶ ሳምሶናይቱ ኣብ ዝተዋህበትና መዝገብ እዛ ጽሕፍቲ ጸኒሓትና። ናብ ህዝቢ ክትዝርጋሕ መልእኽቲ ስለዝተጻሕፋ ከም ዘለዋ አቕርባ ኣለኹ።
***
ሰኑይ 24-05-2027
ኣብ መዓልቦ ነፈርቲ ኣስመራ ወሪደ ኣለኹ። ዋላ’ኳ እታ ዘምጽኣትና በረራ ብሰንኪ ዋሕዲ ገያሾ ኣብ ሽዱሽተ ወርሒ ሓንሳብ ጥራሕ ትግበር እንተኾነት እቶም ዝወረድና ተጓዓዝቲ ካብ ሓምሳ ንበዝሕ ዝነበርና ኣይመስለንን። ብዘይካ ኣብ ኢደይ ዝዓተርክዋ ሳምሶናይት ካልእ ንብረት ኣይተሰከምኩን። ብመንጎ’ቶም ሓደ ክልተ፣ ስም ዝተጻሕፎ ሰሌዳ ወረቐት ኣብ ኣፍ
... 
 ዝኣተና ብቐትሩ ክንብህርርን ኣፍና ተዓቢሱ ምእዋይ ክኣብየና ከሎን ኣበይ ነይርካ?”
ስቕ።
“ጎልጎል ሰንበል ሸኾና ፈረስ ዝውሕጥ ደም ክትመልእ ከላ’ኸ ኣበይ ነይርካ? ኣብ ፈቖዶ ፈስቲቫላት ባንዴራ ተኸዲንካ ትስዕስዕ?”
“ኣ…ኣነ ምስኣቶም ኣይነበርኩን፣ ተቓዋሚ ኢየ ነይረ…ምስ ኣለናልኪ ኢየ ነይረ…” ድምጸይ ዕጽው-ዕጽው በለ።
ክርትም ኢሉ ሰሓቐ። “ኣለናልኪ ዶ ድማ በልኩማ። ሓባልሲ መጠመቲኣ ትኮሓል ድዩ ዝተባህለ። እሞ ምስቶም ጻሕሊ ከይወረደ ዓጽሚ ዝመናጠሉ ኢኻ ነይርካ?”
ዓቕለይ ተጸንቀቐ።
“ስድራይ ኣበይ ኣለዉ!” ኣብ ጎሮሮይ ተሓኒቐን ዝጸንሓ ሰለስተ ቓላት ብዘይ ቁጽጽረይ ብናህሪ ተተኲሰን ወጻ። ብሃንደበታዊ ጭዳረይ ንድሕሪት በተግ ኢሉ ሽጉጡ ሃሰስ በለ።
“እንድዕላነኻ! ኣብ ዘይ ሰይጣነይ ከይተእትወኒ ካብዚ ተሎ ረሓቕ!” ማዕጾ ገም ኣቢሉ ኣብ ፊተይ ዓጸዎ።
2፣45 ድ.ቐ. ማእከ
...
ቐዲሙ ምሕሳብ ኣብዩኒ ደንዚዙ ዝነበረ ኣእምሮይ ብንጹርነት ክሓስብ ምኽኣሉ ነበረ። ገጸይ ተሓጺበ ናብቲ መስኮት ብምኻድ ነቲ መጋረጃ ቀንጢጠ ነቲ መስኮት ጋህ ኣበልክዎ። ተጸጊዐ ክሳደይ ንደገ ብምስዳድ ድማ ድንን ኢለ ንታሕቲ ጠመትኩ። ስምዒተይ ናብ ሓንቲ እክብ ኢሉ ንጽር በለለይ’ሞ፣ ካብ ጁባይ ፒሮ ኣውጺአ ነታ መኽደና ንታሕቲ ደርበኽዋ። ኣብ ባዶ ሃዋሁ ከተንቆልቁል ጸኒሓ ድሕሪ ሒደት ካልኢታት ኣብ ባይታ ዓረፈት። ጉዕዞኣ ጉዕዞይ – እቲ ጉዕዞ ኤርትራዊ – ኮይኑ ተሰምዓኒ። ድምጺ ግጭታ ኣይሰማዕክዎን፣ ኣበይ ከምዝዓለበት ግን ብንጹር ተራእየትኒ።
ጽባሕ፣ ኣንጊሀ ነብሰይ ንምርካብ ክወፍር ኢየ። እንተዘይሰሊጡኒ ግን ድሕሪኡ ካልእ ጉዕዞ ኣይክገብርን’የ፣ ደኺመ ኢየ። ክሳብ ሎሚ ኣይዓረፍኩን። ሕጂ ግን ኣበይ ከም ዝዓርፍ ብንጹር ፈሊጠ ኣለኹ።
24-05-2027
ኣስመራ
ጆኒኒ ♥
LikeLike"	2b3e452cadd22ded4c8fb2e7600940e5
				"ኣኽባር ሕጊ ኣብ ልዕሊ ዶክተር ደብረጽዮንን ጌታቸው ረዳን ዝርከብዎም መራሕቲ ህወሓት ክሲ መስሪቱ
ዋና ኣኽባር ሕጊ ፌደራል ብስም መዝገብ ደብረጽዮን ገብረሚካኤል (ዶክተር) ኣብ ልዕሊ 62 ሰባት ክሲ ምምስራቱ ገሊጹ።
ኣብቲ መዝገብ ክሲ ላዕለዎት መራሕቲ ህዝባዊ ወያነ ሓርነት ትግራይ (ህወሓት) ከምኡ'ውን ኣብ ትሕቲኡ ዝነበሩ ትካላት ተካቲቶም ኣለው።
እቲ መዝገብ ዶክተር ደብረጽዮን ገብረሚካኤል፣ ፈትለወርቅ ገብረእግዚኣብሄር፣ ጌታቸው ረዳ፣ ኣለም ገብረዋህድን ጌታቸው ኣሰፋን ዝርከብዎም 62 ተኸሰስቲ ዘለዎ ኮይኑ ካብ መንጎኦም ኣብ ትሕቲ ቀይዲ ዝርከቡ'ውን ምህላዎም ተገሊጹ።
ዋና ኣኽባር ሕጊ ከም ዝገለጾ እቶም ክሲ ዝተመስረተሎም ኣባላት ፈጻሚት ኮሚተ ህወሓት፡ ውሳነ ብምሃብ ልዑል ተሳትፎ ዝነበሮም ኣባላት ማእከላይ ኮሚተ ህወሓትን ኣባላት ካቢነ እቲ ክልላዊ መንግስትን ይርከብዎም።
ብዘይ
... 
ሉጣት ውልቀ ሰባት"" ኣብቲ ክሲ ተካቲቶም ምህላዎም ኣኽባር ሕጊ ገሊጹ።
እቲ ክሲ ኣብ ትሕቲ ክልተ ናይ ገበን ክስታት ዝተመስረተ ኮይኑ፤ እቲ ቀዳማይ ብሓይሊ፡ ብምፍርራሕ ብኣድማን ሕጋዊ ብዘይኮነ መገድን ዘይ-ሕገመንግስታዊ ምርጫ ምክያድ፡ ብሕገ መንግስቲ ንዝቖመን ኣፍልጦ ንዝተዋሃቦን ክልላዊ መንግስቲ ብምልዋጥ ንገበናዊ ሕጊ እታ ሃገር ዓንቀጽ 238 ብምጥሓስ እዩ።
እቲ ካልኣይ ድማ ንመንግስቲ ፌደራል ብሓይሊ ንምልዋጥ ብምሕሳብ ካብ 2011 ኣቆጻጽራ ኢትዮጵያ ጀሚሩ ንመንግስቲ ፌደራል ብብረታዊ መጥቃዕቲ ክልውጥ ዝኽእል ናይ ትግራይ ወተሃደራዊ እዚ ዝተባሃለ ሓይሊ ብምውዳድ ኣብ ልዕሊ ሰራዊት ምክልኻል መጥቃዕቲ ምክያድ፣ ንገበናት ሽብር ንምክልኻል ንዝወጽአ ኣዋጅ ቁጽሪ 1176/2021 ዓንቀጽ 3/1 ከምኡውን 3/2 ብምጥሓስ ምዃኑ ኣኽባር ሕጊ ኣፍሊጡ።
ኣኽባር ሕጊ ኣብ ልዕሊ እቶም 62 ሰ
...
ም ብምእዛዝ ንሓምለ 26/2013 ኣቆጻጽራ ኢትዮጵያ ቆጸራ ምሃቡ ገሊጹ።
ኣብ ፈለማ ሕዳር ሓይልታት ህወሓት ኣብ ልዕሊ እዚ ሰሜን መጥቃዕቲ ድሕሪ ምፍጻሞም፡ ዋና ኣኽባር ሕግን ፖሊስ ፌደራልን ኣብቲ መጥቃዕቲ ኢድ ኣለዎም ንዝበልዎም መራሕቲ ህወሓት ንምሓዝ ዘኽእል ናይ ማእሰርቲ ትእዛዝ ምውጽኦም ዝዝከር እዩ።
ቤት ምኽሪ ፌደሬሽን ንመንግስቲ ክልል ትግራይ ዘይሕጋዊ ብምባል ክብተን ውሳነ ከመሓላልፍ እንከሎ ቅድሚ ሒደት ኣዋርሕ ድማ መሪሕ ውድብ እቲ ክልል ንዝኾነ ህወሓት፡ ኣሸባሪ ክብል ሰዪምዎ እዩ።
ድሕሪ እቲ ንሸሞንተ ኣዋርሕ ዝተኻየደ ኲናት መንግስቲ ፌደራል በይነኣዊ ምቁራጽ ተኹሲ ብምእዋጅ ሰራዊቱ ካብ ክልል ትግራይ ምስሓቡ ክገልጽ እንከሎ፤ ሓይልታት ህወሓት ብወገኖም ንዝበዝሐ ክፋላት እቲ ክልል ተቖጻጺሮም ምህላዎምን ""ሕጋዊ ምምሕዳር እቲ ክልል ናብ ቦትኡ ተመሊሱ ምህላውን"" ይገልጹ።"	cc711565d4e3108f3f9b387239d456d8
				"Radio Erena: 20 December 2021
ንናይ ወርሒ ጥቅምቲ ዕልዋ መንግስቲ ዝቃወም ሰላማዊ ሰልፊታት ሱዳን፣ ብሰፊሑ ይቕጽል ከምዘሎ፣ ካብታ ሃገር ዝተፈነወ ዜና ኣመልኪቱ።
ኣብቲ ብቀዳም ጀሚሩ ሰንበት 20 ታሕሳስ እውን ዝቐጸለ ሰላማዊ ሰልፊ፣ ሓይልታት ጸጥታ ምቁጽጻሩ ስለዝሰኣኑ፣ ዘንብዕ ጋዝ ብምፍናው ህዝቢ ክብትኑ ከምዝፈተኑ ተገሊጹ።
ቀዳም 19 ታሕሳስ ምሸት ዓብደላ ሓምዶክ ኣብ ዝሃቦ መግለጺ፣ መስርሕ ህንጸት ደሞክራሲ ሱዳን ከቢድ ብደሆ ገጢሙዎ ከምዘሎ ምስ ገለጸ፣ ህዝቢ ሱዳን ቁጠዐኡ ኣብቲ ወተሃደራዊ ጉጅለ ንምግላጽ እዩ ነቲ ሰላማዊ ሰልፊ ኣካዪዱዎ።
ብኣግኡ መጠንቀቕታታት ከምዝበጽሖ ዝንገረሉ ሓይልታት ጸጥታ’ቲ ወተሃደራዊ ጉጅለ፣ ዓበይቲ ትካላት መንግስቲ ኣብ ምሕላውን ናብ ከተማ ኻርቱም ዘእቱ መንገድታት ምዕጻውን ከምዝተዋፈረ ተሓቢሩ።
ብፍላይ’ቲ ከበድቲ ምግሃስ ሰብኣዊ መሰላት ከምዝፈጸመ ዝኽሰስ ‘ፈጣን ሰራዊት ምልሻ’፣ ኣብ ካርቱም ዝርከብ ቤት ጽሕፈታት መንግስቲን፣ መንበሪ ቤት ኣልቡርሃንን ኣብ ምሕላው ምውፋሩ፣ ናይ ዓይኒ መሰኻኽር ገሊጾም።
ኣብቲ ብከተማታት ፖርት ሱዳንን ምዕራባዊ ዞባ ዳርፉርን ጀሚሩ ናብ ከተማ ካርቱም ዝለሓመ ሰፊሕ ሰላማዊ ሰልፊ፣ ‘ሲቪላዊ መንግስቲ ናብ ቦትኡ ይመለስ፣ ስምምዕ ሓምዶክን-ኣልቡርሃንን ኣይንቕበልን፣ ወተሃደራዊ ጉጅለ ሕጋዊ ባይታ የብሉን’ ዝብሉ ጭርሖታት ከምዝተሰምዑ ይግለጽ።
ሱዳን ካብ ሲቪላዊን ወተሃደራዊን ጉጅለታት ብዝተዋጸአ ናይ መሰጋገሪ መንግስቲ ኣቚማ ደሞክራስያዊ መንግስቲ ንምትካል ኣብ እትሸባሸበሉ ዝነበረት እዋን፣ እቲ ወተሃደራዊ ጉጅለ ዕልዋ ብምክያድ ንኩሉ እቲ ስምምዓት ኣፍሪሱ ናይ ገዛእ ርእሱ ሕግታት ድሕሪ ምእዋጁ፣ ህዝቢ ሱዳን ኣብያኡ ብዓውታ ከስምዕ ብምጅማሩ፣ ዛጊት 45 ሰባት ክሞቱ እንከለዉ፣ ሓያሎ ከኣ ከምዝቖሰሉ ይግለጽ።
==================="	e0deba7c74bc8403663061cc1d94c8b1
				"ዜና ኤርትራ
Radio Erena: 28 June 2017
ኣብ ኡጋንዳ፣ 4310 ኤርትራውያን ስደተኛታት ከምዘለዉ ጸብጻብ ላዕለዋይ ኮሚሽን ስደተኛታት ሕቡራት ሃገራት ኣፍሊጡ።
ብመሰረት ቀሪቡ ዘሎ ጸብጻብ፣ ክሳብ ግንቦት 2017 ኣብ ዝነበረ ግዜ፣ ኣብ ኡጋንዳ ናይ ዝርከቡ ብዝሒ ስደተኛታት ብጠቕላል ኣስታት1.3 ሚልዮን ኮይኑ እቶም ኣስታት ሓደ ሚልዮን ካብዚኣቶም ዜጋታት ደቡብ ሱዳን'ዮም።
ኣስታት 200 ሽሕ ዝተገምገሙ ዜጋታት ደሞክራስያዊት ሪፖብሊክ ኮንጎ፣ ብብዝሒ ኣብ ካልኣይ ደረጃ ክስርዑ እንከለው፣ ብሳልሳይ ደረጃ ከኣ ብ34 ሽሕ ዜጋታት ብሩንድ'ዮም።
ዜጋታት ሶማል ብ25,321፣ ዜጋታት ሩዋንዳ ብ13,907 ራብዓይን ሓሙሻይን ደረጃታት ክሕዙ እንከለዉ፣ 4310 ዝብዝሖም ስደተኛታት ኤርትራ ከኣ ኣብ ሻድሻይ ደረጃ ይርከቡ።
Radio Erena: 27 June 2017
መንግስቲ ኤርትራ፣ ንመ
... 
ካንሸሎ ንዝኣመሰለ ብሓባር ዝጥቀምሉ ክፉት መሬት ፣ ንሓደ ትርብዒት ሜትሮ ብሕሳብ 50 ሳንቲም ክኸፍሉ'ዮም።
Radio Erena: 26 June 2017
ኤርትራውያን ፕሮፌሽናል ተቐዳደምቲ ብሽክለታ፣ ቀዳም ባሕቲ ሓምለ ኣብ ዝጅምር መበል 104 ኣህጉራዊ ቅድድም ብሽክለታ ቱር ዲ ፍራንስ 2017 ኣይክሳተፉን'ዮም።
ብፍላይ ምስ ደቡብ ኣፍሪቃዊት ክለብ ዳይመንሽን ዳታ ተሓቑፎም ካብ ዝርከቡ ኣርባዕተ ኤርትራውያን ተቐዳደምቲ ብውሕዱ ሓደ ክስለፍ ይኽእል'ዩ ዝብል ትንታነታት ስፖርት እኳ እንተጸንሐ፣ እታ ጋንታ ሎሚ ሰኑይ 26 ሰነ፣ ኣብ ዙር ፈረንሳ ናይዚ ዓመት'ዚ ንዝወዳደሩ ኣባላታ ብወግዒ ኣብ ዘፍለጠትሉ ግና ዝኾነ ኤርትራውያን ተቀዳዳማይ ኣይረቖሐትን።
ክለብ ዳይመንሽን ዳታ፡ ኣብ 2015 ንዳንኤል ተኽለሃይማኖትን መርሃዊ ቅዱስን፡ ኣብ 2016 ድማ፡ ንዳንኤል ተኽለሃይማኖትን ናትናኤል ብርሃነን
...
ፍጋኒስታናውያንን ብቕትለት ክኽሰሱ እንከለዉ፣ ምስዚ ብሰሉስ 20 ሰነ ዘጋጠመ ፍጻሜ'ዚ ብዝተሓሓዝ ከኣ ኣርባዕተ ኤርትራውያንን ሓደ ኢትዮጵያውን ተቐይዶም።
Radio Erena: 26 June 2016
መንግስቲ ጀርመን፣ ፖለቲካዊ ዑቕባ ንዝሓቱ ዘለዉ ኤርትራውያን፣ መንበሪ ፍቃድ ክንህበኩም ካብ ኤምባሲኹም ፖስፖርት ኣምጽኡ ይብሎም ምህላዉ ናብ ሬድዮ ኤረና ዝደወሉ ሓያሎ ኤርትራውያን ሓተቲ ዑቕባ ገሊጾም።
ብመሰረት እዞም ኤርትራውያን ዝህብዎ ዘለዉ ሓበሬታ፣ ሓተቲ ፖለቲካዊ ዑቕባ ክነሶም፣ ክፍሊ ኢምግሬሽን ጀርመን ግና ካብ ኤምባሲ ኤርትራ ፓስፖርት ከምጽኡ ይሓቶም ምህላዉ፣ ከምዘደናገሮምን ከምዘሻቐሎምን ጠቒሶም።
ብመሰረት ኣህጉራዊ ውዕል ጄኔቫ 1951፣ ኣብ ሓንቲ ሃገር ዑቕባ ዝተዋህቦ ዝኾነ ሰብ፣ ምስ ኤምባሲኡ ክራኸብ ይኹን ናብ ሃገሩ ክምለስ እንተኽኢሉ፣ ናይ ዑቕባ መሰሉ ይስረዝ'ዩ ዝብል።"	6d88f5354ac04e766538693d0a328b66
				"ሕቡራት መንግስታት ኣመሪካ ብደርቂ ንዝተጠቕዐ ህዝቢ ኢትዮጵያ ዝውዕል ናይ 35 ሚልዮን ዶላር ተወሳኺ ረዲኤት ለጊሳ።
እቲ ረዲኤት ብመንገዲ ዩኤስ.ኤይድ፣ ውድብ ሕቡራት ሃገራት ከምኡ’ውን ካልኦት ኣብ ኢትዮጵያ ዝነጥፋ ዘለዋ ኣህጉራውያን ትካላት ረዲኤት ኣቢሉ ክዋፈር ምዃኑ ተፈሊጡ። እቲ ናይ 35 ሚልዮን ዶላር ረዲኤት ብተወሳኺ፣ ናይ ልዕሊ 6 ሽሕ ሜትሪክ ቶን መኣዛዊ መግብን ካልእ ንጥዕና ጠቓሚ ንዋትን ዘጠቓለለ’ዩ።
ብዘይካ’ዚ ኣመሪካ ናይ 138 ሚልዮን ዶላር ባጀት ንደቡብ ሱዳን ለጊሳ። ጸሓፊ ጉዳያት ኣመሪካ ጆን ኬሪ ኣብ ናይሮቢ ድሕሪ ዘካየዶ ዘተ ምስ ሃገራት ቀርኒ ኣፍሪቃ’ዩ ነዚ ንህዝቢ ደቡብ ሱዳን ዝተለገሰ ሓገዝ ኣፍሊጡ።
እቲ ብዩኤስ. ኤይድ ዝምእከል ሓገዝ፣ 58 ሽሕ ሜትሪክ ቶን መኣዛዊ መግቢ፣ ማይ፣ ናውቲ ጽሬት ከምኡ’ውን ንቀዳማይ ረዲኤት ዘገልግሉ መሳርሒታት የጠቓልል።
2.5 ሚልዮን ህዝቢ ደቡብ ሱዳን ካብ ቤት ንብረቱ ተመዛቢሉ ከምዘሎ፣ ልዕሊ 40 ሚእታዊት ካብ ሓፈሻዊ ቁጽሪ ህዝቢ ከኣ ደርቂ ኣንጸላልዩዎ ከምዘሎ ጸብጻባት ውድብ ሕቡራት ሃገራት የመልክት።"	43ed1b9ba5891ae045a45eb3d6e5ebfa
				ኣብ ቀረባ መጻኢ፡ ሃንደበታዊ ክሊማዊ ለውጢ ናይ ምፍጣር ተኽእሎ ዝለዓለ ከምዝኸውን ክኢላታት ኣፍሊጦም። እቲ ዝኽሰት ለውጢ፡ ኣብ ዝመጽእ ውሑዳት ዓመታት ወይ ዕቑዳት ድኣ’ምበር፡ ኣብ ክፍለ ዘመናት ከምዘይከውን ድማ፡ እቶም ክኢላታት ወሲኾም ሓቢሮም። በዚ መንጽር፡ ሕብረተሰባትን ኢኮሲስተምን ነቲ ለውጢ ንኽወሃሃድዎ ዘለዎም ግዜ ውሑድ ብምዃኑ፡ ጽልዋ ናይቲ ሃንደበታዊክሊማዊ ለውጢ ቀሊል ከምዘይከውን ኣጠንቂቖም። ሳዕቤን ናይቲ ብሃንደበት ክኽሰት ከምዝኽእል ዝስጋእ ክሊማዊ ለውጢ፡ ኣብ ግዜ ክረምቲ ንኣርክቲክ ሸፊኖሞ ዝርከቡ በረድ ብልዑል ክጐድሉ፡ ብሰንኪ’ዚ ድማ ልዑል ጸሓይ ብርሃን ናብ ማያት በንጢሱ ክኣቱ፡ ምብቋል ሰበባ ክውስኽ፡ ኣብ በላዕቲን ተበላዕቲን ፍጡራት ኣርክቲክ ለውጢን ጽልዋን ክስዕብ ምዃኑ ተፈሊጡ። “ክሊማ ንባዕሉ ጥራይ ከምዘይቅየር ምፍላጥ ኣገዳሲ’ዩ። ኣብ ስርዓታት ወዲሰብን ተፈጥሮኣዊ ኢኮሲስተምን ከይተረፈ ጽልዋ ክህሉ’ዩ። ከምኡ’ውን ብዘይካ’ቲ ዝርአ ለውጢ መጠን ሙቐትን ዝናብን፡ ኣብ ኩሉ ስርዓታት ዝርአ ዘገምታዊ ለውጢ ጠንቂ ዓበይቲ ለውጥታት ክዀኑ’ዮም’’ ክብል ሻቕሎቱ ይገልጽ፡ ሓደ ካብቶም ተመራመርቲ። ንሱ ኣስዒቡ፡ ክሊማዊ ለውጢ በዚ ዘሎ ናህሪ እንተድኣ ቀጺሉ ፕላኔት መሬት ኣብ 2070 ንነበርታ ኣዝያ ውዕይቲ ከምእትኸውን ብምሕባር፡ ጠንቂ ምውሳኽ ሙቐት ዝዀኑ ንጥፈታት ወዲ-ሰብ ክጐድሉ እንተዘይኪኢሎም፡ ዓለምና ፍጡራት ክነብሩላ ናብ ዘይክእሉ ስፍራ እትልወጠሉ ዘሎ ተኽእሎ እናዓበየ ከምዝመጽእ ኣገንዚቡ። ኣብ ዝተፈላለየ ክፍልታት ናይ ዓለም ዝርአ ዘሎ ብርቱዕ ደርቂ፡ ህቦብላዊ ዝናብን ዕልቕልቕን፡ ከምኡ ድማ ቁርን ኣስሓይታን ገለ ካብ ተርእዮታት ክሊማዊ ለውጢ እዮም።	173443f3a7832affa338fbcb5b6c2071
				"ፕረዚደንት ትራምፕ እስራኤል ኣብ 1967 ኣብ ዝተኻየደ ናይ ሽዱሽተ መዓልታት ኲናት ካብ ሶሪያ ብሓይሊ ንዝሓዘቶ ጎቦታት ጎላ ከም ናይ እስራኤል ልኡላዊ ግዝኣት ኣፍልጦ ሂቦም።
እዚ ዝተገልፀ ሚንስትር ጉዳያት ወጻኢ ኣሜሪካ ማይክ ፓምፒዮን ቀዳማይ ሚንስትር እስራኤል ቤንጃሚን ኔታንያሁንን ብሓባር ትማሊ ሓሙስ ኣብ እየሩሳሌም ንዝርከብ ምዕራባዊ መንድቕ ድሕሪ ምዕዛቦም እዩ ።
ላዕለዎት መራሕቲ ኣሜሪካ ታሪኻዊ ምዕራፍ እዩ ክብሉ ፀዊዖምዎ ኣለው።
ሚንስትር ጉዳያት ወጻኢ ኣሜሪካ ማይክ ፓምፒዮን ኣብ ምዕራባዊ መንድቕ ዝበፅሑ ፈላማይ ላዕለዋይ ዲፕሎማት ኣሜሪካ እዮም።
ላዕለዎት ሰበስልጣን ኣሜሪካ ንዓሰተታት ዓመታት ኣብቲ ቦታ ካብ ምብፃሕ ኣንሳሒቦም ፀኒሖም።
ነዚ ስዒቡ ፕረዚደንት ትራምፕ ብቲውተር ኣብ ዝለኣኹዎ ፅሑፍ ድሕሪ 52 ዓመታት ኣሜሪካ ኣሰሓሓቢ ጎቦታት ጎላን ከም ናይ እስራኤል ልኡላዊ ቦታ ኣፍልጦም ምሃባ እዋኑ እዩ ኢሎም።
እስራኤል ነቲ በሪኽ ቦታ ዝተቖፃፀረቶ ኣብ 1976 ዝተኻየደ ናይ ሽዱሽተ መዓልታት ኲናት እዩ።ሶሪያ ምስ እስራኤል ብዛዕባ ስምምዕ ሰላም ክትዘራረብ እቲ ቦታ ክምለሰላ ትሓትት።ቀዳማይ ሚንስትር ቤንጃሚን ኔታንያሁን ንፕረዚደንት ትራምፕ ስልኪ ደዊሎም ከምዘመስገኑዎም ገሊፆም።
ሚንስትር ጉዳያት ወጻኢ ኣሜሪካ ማይክ ፓምፒዮን ሃገሮም ኣብ ጎኒ እስራ ኤል ከምዘላ ገሊጾም።"	85447c2090ed9eae58067ead7ab47e7d
				"ክኢላ ዓውዲ ሓመድን ስነ-ህይወት ኣከባብን ቀመማትን (Soil biogeochemist) ከምኡ’ውን ፖለቲካዊ ስነ ኣከባብን (Political ecologist) ዝኾነት ኤርትራዊት ኣስመረት ኣሰፋው በርሀ፡ ፕረዚደንት ሕቡራት መንግስታት ኣሜሪካ ጆ ባይደን ብምኽንያት መዓልቲ መሬት፡ ብ 22 ሚያዝያ ንብርክት ዝበለ ጽፍሒ ዝምልከት ኣብ ዝገበሮ ምርቛሕ፤ ኣብ ክፍሊ ጽዓት ዳይረክተር ቤት ጽሕፈት ስነ ፍልጠት ንምዃን ከምዝተረቊሐት ካብ ዋይት ሃውስ ዝተረኽበ ሓበሬታ ኣፍሊጡ።
ኣስመረት ካብቶም ፕረዚደንት ጆ ባይደን ዝረቖሖም ዓሰርተ ክልተ ናይ ክሊማን ምምሕዳር ትሕተ ቅርጽን ሓንቲ ኮይና፡ ኣብዚ እዋን’ዚ ፕሮፌሰር ስነ-ህይወት ቀመማትን (Soil biogeochemist)፡ ግዝያዊት ተሓጋጋዚት ዲን ኣብ ዩንቨርስቲ ካሊፎርንያ ሙዃን ይፍለጥ።
ኣስመረት መጽናዕታ ኣብ መላግቦ ስነ-ፍልጠት ሓመድ፡ ዓለማዊ ስነ-ፍልጠት ለውጥን ፖለቲካዊ ስነ-ኣከባብን ኮይኑ፡ ጽልዋ ስርዓተ ሓመድ ኣብ ክሊማ ዓለምን ዳይናሚክ ዝምድና ተፎጥራዊ ኣከባብን ሕብረተ-ሰብን ዘቶኮረ ኢዩ።
ኣስመረት በርሀ ኣብ ኤርትራ ተወሊዳ ዝዓበየት ኮይና፡ ብስነ ሓመድን ምዕቃብ ማይን ካብ ኣስመራ ዩንቨርስት ተመሪቓ። ካብ ዩንቨርስት ሚቺጋን ድማ ብዓውዲ ፖለቲካዊ ስነ-ኣከባቢ ናይ ድሕረ ምረቓ ትምህርታ ከምዘጽንዐት ይሕበር። ብተወሳኺ ኣብ 2020 ኣስመረት ንፍዕቲ ስደተኛን ንፍዕቲ ኣሜሪካዊት ተባሂላ ብ ኮርፐረሽን ካርኒጊ ተሰሚያ ምንባራ ይዝከር።"	5f24a03ea950854d39499400d15ff45c
				"መንግስቲ ኢትዮጲያን መሪሕነት ወያነን ኣብ ኬንያ ንሳልሳይ ጊዜ ዝርርብ ከካይዱ ሙዃኖም ጸብጻባት ይሕብሩ ኣለዉ። ኣጀንዳ ናይዚ ክሳብ ሕጂ ጊዜ ዘይተነጸረሉ ዝርርብ ወግዓዊ’ኳ እንተዘይኮነ፡ ክልቲኣቶም ወገናት ኣብ ትግባረ ስምምዕ ፕሪቶርያን ኬንያን ኣድሂቦም ክዘራረቡን ዝተሰርሑ መደባት ከም ዝግምግሙን ተኣንፊቱ’ሎ። ብመሰረት በጨቕ ዝብሉ ዘለዉ ደቀቕቲ ሓበሬታታት፡ ፍሉይ ልኡኽ ኣሜሪካ ኣብ ዞባ ቐርኒ ኣፍሪቃ ኣምባሳደር ማይክሃመርን ፍሉይ ልኡኽ ሕብረት ኣፍሪቃ ኣብ ዞባ ቐርኒ ኣፍሪቃ ፕ/ት ኦሊሶጎን ኣባሳንጆን ፍሉይ ልኡኽ ኬንያ ኣብ ዞባ ቐርኒ ኣፍሪቃ ኢሂሩ ኬንያታን ካልኦት ኣስማቶም ብወግዒ ዘይተነጸሩ ዉልቀሰባትን ክሳተፉ’ዮም። ፈደራላዊ መንግስቲ ኢትዮጲያ ንኣማኻሪ ቐ/ሚ ኢትዮጲያ ኣምባሳደር ሬድዋን ሑሴንን ኣኽባር ሕጊ እታ ሃገር ኣቶ ጢሜጦስን ጠቕላላ ኣዛዚ ሓይልታት ፈደራል ኢትዮጲያ
... 
ረርቲ ሕቶታት ከለዓዕሉ ዝተራእየሉ እዋን ኣሎ። እምበኣርከስ እዚ ሕጂ ክካየድ ተወጢኑ ዘሎ 3ይ መድረኽ ዝርርብ ሰላም ፈቲሕና ንረድኣዮ!! ኣብ ከመይ መድረኽ’ዩ ክካየድ ኣብዚ እዋን ዓሌታዊ ግጭት ኣምሓራን ኦሮሞን ተሸሪሑ ኣሎ። እዚ ሽርሒ እዚ፡ መጐልበቢ ገበን ወያነ፡ ምውንዛፍን ምግዳፍን ምፍታሕ ዕጥቅን ኮይኑ በቲ መዐደጊ ትንሳኤ ወያነ እዩ ዝብል ዛዕባ መራኸቢ ብዙሓን ዓብሊሉ ኣሎ። ፖለቲከኛታትን ተነጣጠፍትን’ውን፡ መጻኢ ዕድል ኢትዮጵያ ኣብ ከቢድ ሓደጋ ከም ዝወደቐ ብጋህዲ ክዛረቡ ይደልዩ ኣለዉ። ኢትዮጵያ ካብ ዝኸፍአ ናብ ዝበኣሰ ምብትታን ገጻ ተምርሕ ከም ዘላ ዝትንበዩ’ውን ውሑዳት ኣይኮኑን። ብፖለቲካዊ ኣካይዳ ዶክተር ኣብይ ኣሕመድ ዝሰግኡን ዝፈርሑን’ውን ካብ መዓልቲ ናብ መዓልቲ ሃገራዊ ናይ ድሕነት ምስጢር ኣብ ምቕላዕ ይርከቡ። ንነዊሕ እዋን ንረብሓን ድሕነት ሃገሮም ስምዒቶምን
...
ይት ሰላም ክትመስል፡ በቲ ኻልእ ድማ ጥጁእ ኣጀንዳታታ ከተተግብር ህርዲግ ኣብ ምባል’ያ ተጎቢኣ ዘላ። ኣብ ጠረቤዛ ተዋሂቡዋ ዘሎ ሕርያታት ኣዝዩ ኣዋጣሪ ሙዃኑ መራሕታ’ዉን ብግልጺ ይዛረቡሉ ኣለዉ። መንግስቲ ኤርትራ’ዉን ኣብ ረብሓታት ዞባ ቐርኒ ኣፍሪቃ ተሪር መትከል ሒዙ ካብ ምኻድ ዝዓገቶ ሓይሊ የለን። ህወሓትን ኣሳሰይታን ኣብ መፈንጠርያ ኣትዮም ምህላዎም፡ ግደፍ ንብደቂቕ ዝዕዘብ፡ ነቶም ብማዕዶ ዝዕዘቡ’ዉን ግሁድ ኮይኑ’ሎ። 3ይ መድረኽ ዝርርብ ሰላም’ዉን ካልእ ጣቛ ክህልዎ ኣይኮነን። ቑልፋን ስሪኣን ዘረከብት ህወሓት፡ መሊኣ ብታንታ እተረክበሉ ጊዜ ኣኺሉ ኣሎ።ምንጪ ናይዚ ሓበሬታ ካብ ገጻት ”Center for research and documentation ማእከል ምርምርን ስነዳን ግዱሳት ሃገራዉያን”ምኻኑ ክንሕብረኩም ንፈቱ። ነዚ ሓበሬታ ብተገዳስነት ሼር ብምግባር ናብ ኩሉ ነብጸሓዮ።"	c6b24d9c0883d9ffc0c6dd9aad4bd96e
				"ማርያም ቃላት ኪገልጾ ብዘይክእል ጓሂ ተዀምቲራ ዅርምይ በለት። እተን ወዳ ንሰዓታት ድሕሪ ምስቓዩ እተዛረበን ናይ መወዳእታ ቓላት፡ ገና ኣብ ኣእዛና የቃልሓ ነበራ። ገና ፍርቂ መዓልቲ ኸሎ፡ ሰማይ ጸልመተ። ብሃንደበት ድማ ምድሪ ብሓይሊ ኣንቀጥቀጠት። (ማቴዎስ 27:45, 51) ማርያም፡ የሆዋ ኻብ ዝዀነ ይኹን ሰብ ንላዕሊ ብሞት የሱስ ክርስቶስ ኣመና ኸም ዝሓዘነ ንዓለም ዜርእያ ዝነበረ መሲልዋ ኪኸውን ይኽእል እዩ።
እቲ ናይ ድሕሪ ቐትሪ ብርሃን ነቲ ንጎልጎታ ወይ ንቦታ ቐረንቀራ ሸፊንዎ ዝነበረ ጸልማት ምስ ቀንጠጦ፡ ማርያም ንወዳ ሓዘነትሉ። (ዮሃንስ 19:17, 25) ቀደም ምስ ወዳ ዘሕለፈቶ ነገራት ድማ ኣብ ኣእምሮኣ ቕጅል በላ። ምናልባት ነቲ ቕድሚ 33 ዓመት ይገብር ዘጋጠማ ነገር ዘኪራቶ ኽትከውን ትኽእል እያ። ንሳን ዮሴፍን ነቲ ኽቡር ወዶም ኣብቲ ኣብ የሩሳሌም ዝነበረ ቤተ መቕ
... 
ሕዋቱ ብእኡ ኣይኣምኑን ነበሩ”
ኣብቲ ሰለስተ ዓመትን መንፈቕን ዝወሰደ ኣገልግሎት የሱስ፡ ወንጌላት ብዛዕባ ማርያም ብዙሕ ኣይገልጽን እዩ። ኰይኑ ግና፡ ምናልባት ገና ንኣሽቱ ቘልዑ እተዕቢ ንጽል ኣደን መበለትን ምንባራ ኽንርስዕ የብልናን። ንየሱስ፡ ኣብ ብምሉኡ ዓዱ እናሰበኸ ኺዘውር ከሎ ኽትስዕቦ እንተ ዘይከኣለት እምበኣር ዜገርም ኣይኰነን። (1 ጢሞቴዎስ 5:8) ይኹን እምበር፡ ነቲ ብዛዕባ መሲሕ ዝፈለጠቶ መንፈሳዊ ነገራት ተስተንትነሉን ነቲ ናይ ኵሉ ሳዕ ልማድ ስድራ ቤታ ብምስዓብ ኣብ ምኵራብ ትእከብን ነበረት።—ሉቃስ 2:19, 51፣ 4:16።
እሞኸ ማርያም፡ የሱስ ኣብቲ ኣብ ናዝሬት ዚርከብ ምኵራብ ኪዛረብ ከሎ ሰሚዓቶ ኽትከውን ትኽእልዶ፧ የሱስ፡ እቲ ቕድሚ ብዙሕ ዘመናት ብዛዕባ መሲሕ እተነግረ ትንቢት፡ ኣብኡ ኸም እተፈጸመ ኺዛረብ ከሎ፡ ማርያም ኣዝያ ተደኒቓ ኽትከውን ትኽእል እ
...
ዮም። ከም ውጽኢቱ ኸኣ፡ ብየሱስ ክርስቶስ ኣመኑ። ድሕርዚ ነዊሕ ከይጸንሐ፡ ምስ ኣዲኦም ኰይኖም ኣብ ክርስትያናዊ ኣኼባታት ይእከቡን ‘ጸሎት የዘውትሩን ነበሩ።’ (ግብሪ ሃዋርያት 1:14) ጸኒሑ ድማ፡ ክልተ ኻባታቶም፡ ማለት ያእቆብን ይሁዳን፡ ኣብ መጽሓፍ ቅዱስ ዚርከባ መጻሕፍቲ ጸሓፉ።
ማርያም ንመወዳእታ እዋን እተጠቕሰት፡ ምስ ደቃ ዀይና ትእከብን ትጽልን ከም ዝነበረት ኣብ ዚገልጽ ሓበሬታ እዩ። እዝስ ነቲ ንሳ ዘሕለፈቶ ህይወት ዚበቅዕ መደምደምታ ደይኰነን፧ ከመይ ዝኣመሰለ ሰናይ ኣብነት ኰን እያ ሓዲጋ! ሳላ እምነታ፡ ንሰይፊ ሓዘን ክትጻወሮ፡ ኣብ መወዳእታ ድማ ክቡር ዓስቢ ኽትረክብ ክኢላ እያ። ንሕና እውን ኣስኣሰር እምነታ ንስዕብ እንተ ዄንና፡ ነቲ ኣብዛ ዓለም እዚኣ ዜጋጥመና ዝዀነ ይኹን ስቓይ ክንዋጽኣሉ ኢና፣ ካብቲ ኽንግምቶ እንኽእል ንላዕሊ ዝዀነ ዓስቢ ድማ ክንረክብ ኢና።"	9627414fa968ed6adb0fd4490b8f4d9e
				"ሰነድ መደረ ኣብ Pal talk democracy for all.
1 Eለት 6-7 ወርሒ 05 2006። 2
ቦታ pal talk Room Democracy for all። 3 21.15 – 04.18 (7,03
ሰዓት)። 4
ኣማሓደርቲ መደረ room Democracy for all። 5 @
6 @Segem100
7 @Shumdahan
8
Ex_fbi ብዝሒ ህዝቢ ኣብ መስመር ዝራኣዩ ዝነበሩ 112 ነይሮም። 9 Invisible coded attendance
ዝነበሩ 11 ድምር(112+11=123)። 10
ከሓቱ ኣብ ሪጋ ዝተመዝገቡ 32 ሰባት ነይሮም ። 11
ኣብ መስመር ሕቶ ኣርኪቦም ዝሓተቱ 26 ነይሮም። 12
ብልክE መልሲ ዘይረኸባ ሕቶታት 4 Eየን። 13
ተመሳሳሊ ሕቲታት 9 ነይሩ። 14
ምልU መደር ብቛንቛ ዓረበኛን ትግርኛን ተመዲሩ። 15
ሕቶ ኣሎና Iሎም ናይ ደገፍ ርEይቶን ምምሕያሽን ዝፈተኑ 3 ነይሮም። 16
ሕቶታት
... 
ልፊ ይምስረት ኣሎ Eና በሉ ዝሓቱን ሓበሬታ ዝደልዩን ኣለዉ።ንሕና ግና ካብዞ ጥቕስታት ናይ ቁርኣን ረቢ ዘበየነልና Iና ተበጊስና በቲ ናይ Eምነትና መሰረት ክንመሓደር ንሓስብ ዘሎና።ቀጺሉ ብEምነት ክርስትና መንግስትን ሃይማኖትን ክፈላለ ዝኻኣሎ ብምኽንያት ይብል ኣቶ ሙስጣፋ መራሓቲ ሃይማኖት ክርስትናን ምሁራት ኣካላትን ኣብ ናይ ዘይምርድዳE ምስበጽሑ፤Eቶም ናይ ክርስትና ኣማሓደርቲ ንሙሁራት ኣካላት ክቕንጽልዎምን ከሳድድዎምን ምስጀመሩ ብፍላይ ከኣ ኣብ ግዜ ናይ ፈረንሳይ ለውጢ ኣብ ማከላይ ክፍለዘመን ንኽፈላለዩ ተገደዱ በለ። ኣብ ምስልምና ግና ካብ ዝጅምር ማለት ካብቲ ናይ መጀመርያ መንግስት ኣብ መዲና ብነቢ ማሓመድ ዝቖመ ጀሚሩ ስጋብ ናይ Uስማናውያን መንግስቲ ብሕደ ተጠሚሩ Eዩ ሃይማኖትን መንግስትን ይነብር ዘሎ። ስለዚ ምስልምና ንኣመንቱ ካብዝፍጠሩ ጀሚሩ ስጋብ ግዜ ሞቶም ንምሉE
...
(abo-saleh k)ዝብል ንተሳትፎ ድልው ክምዘሎ ተመልኪቱ። ከራኒ ቀንዲ ሽሙ ምዃኑን ብቛንቛ ዓረበኛ ጥራሕ ክዛረብ ክምዝኽል ውን ኣቶ ሙስጣፋ ሓቢሩ። መልሲ ዘይረኸባ ሕቶታት
1
2
3
ነይሮም Eዚኸ ውገንነት ድዩ ወስ Eንታይ ሽም ትህብዎ
4
ኣይኮኑንዲዮም
ኣቶ Iሳያስ ንኣመንቲ ምስልምና ዝያዳ ባይታ ኣንተሃበ ወድብኩም ኣፍሪስኩ ክትኣቱ ትክEሉ ማለት ድዮ? ኣብ ግዜ ደርግ የራስ ገጅ ዝብሉ ዝነበሩ ኩሎም ኣስላም ነይሮም Eሞ Eዞም ወገናውያድዮም ወስ ሃገራውያን? ኣብ ግዜ ጀብሃ መብዛሕቶOም ብጀብሃ ተሰኒዮም ናብ ሃገራት ዓራብ ከይዶም ዝተማህሩ ኣሕዋትና ኣስላም ? Eቲ ኣብ ቤት ፍርድታት ሃገረ ኤርትራ ዘለዉ መሻይኽ ንናይ ኣስላማይ ሸሪዓ ዝሰርሑ ብቑዓት መሻይኽ ? ወስ Eንታይ ጉድለት ኣለዎም? ወደሓንኩም
ሹምደሓን
Short URL: https://english.farajat.net/?p=2583"	6ba118d53a236713b0ebfad03aad3fb9
				"Radio Erena: MONDAY, 12 June 2023
ኣመሪካ፣ ምስቲ ኣብ መላእ ኢትዮጵያ ተፈጺሙ ዝተባህለ ምጥፍፋእ ረዲኤት ብዝተሓሓዝ፣ ክትልግሶ ዝጸንሐት ሰብኣዊ ሓገዝ ጠቕሊላ ደው ምባላ፣ ‘ፖለቲካዊ ውሳኔ’ዩ ክብል ኣፈኛ መንግስቲ ኢትዮጵያ፣ ኣቶ ለገሰ ቱሉ፣ ብ10 ሰነ ኣብ ዝሃቦ መግለጺ ወቒሱ።
መርበባት ዜና ኢትዮጵያ፣ ነቲ ኣፈኛ ብምጥቃስ ኣብ ዘቕርብኦ ዘለዋ ጸብጻባት፣ ናይ ኣመሪካ ውሳኔ፣ ጃምላውን ሰብኣዊ ጎኒ ኣብ ግምት ዘእተወን ከምዘይኮነ ኣመልኪተን።
ብመንግስቲ ዝውነን ትካል ረዲኤት ኣመሪካ USAID፣ ናብ ኢትዮጵያ ክልእኮ ዝጸንሐ ረዲኤት፣ ብደረጃ ፈደራል መንግስቲ፣ ክልላትን ሰራዊትን ምጥፍፋእን ስርቂን ተፈጺሙ ብምባል፣ ናብታ ሃገር ክልእኮ ዝጸንሐ ሰብኣዊ ሓገዛት ደው ከምዘበሎ’ዩ ኣነጺሩ።
እቲ ትካል ኣቐዲሙ፣ ኣብ ሰሜን ኢትዮጵያ ብሰንኪ ዝተኻየደ ኵናት፣ ተጸበይቲ ረዲኤት ንዝኾኑ ዜጋታት እታ ሃገር ክልእኮ ዝጸንሐ ረዲኤት፣ ኣብ ክልል ትግራይ ተሰሪቑን ኣብ ዕዳጋታት ክሽየጥ ተራእዩን ብዝብል፣ ናብታ ክልል ዘንቐደ ሰብኣዊ ሓገዝ ደው ከምዘበሎ’ዩ ሓቢሩ።
እንተኾነ ድሒሩ ብዝተኻየደ ምጽራይ፣ እቲ ስርቅን ምጥፍፋእን ረድኤት፣ ኣብ መላእ እታ ሃገር ምዃኑን፣ ብዝተወደበ መልክዕ ካብ ፈደራል መንግስቲ ክሳብ ክልላትን ኣዘዝቲ ሰራዊትን’ውን ከምዝተሳተፉን ይጠቐስ ኣሎ።
ኣመሪካ፣ ብሰንኪ ስርቂን ምጥፍፋእን ናብ ኢትዮጳይ ዝልኣኽ ረዲኤት ደው ከምዘበለቶ ድሕሪ ምግላጻ፣ ኣብ ምክፍፋል እቲ ሰብኣዊ ሓገዝ ክዋሳእ ዝጸንሐ ትካል ሕቡራት ሃገራት፣ ውድብ መግቢ ዓለም፣ ኣብ ኢትዮጵያ ዝርከቡ ሓለፍቱ ካብ መዝነቶም ብፍቓዶም ክእለዩ ከምዝሓተቱ’ውን ተሰሚዑ።
እንተኾነ እቲ ትካል፣ እቲ ብሓያሎ ማዕከናት ዜና ዝተጋውሐ ጸብጻባት ቅኑዕ ከምዘይኮነ ኣመልኪቱ።
ኣመሪካ፣ ኣእካል፣ ዘይቲ ብልዒን መእዛዊ መግብታት ቆልዑን ዘጠቓለለ ኣሽሓት ቶናት ረድኤት ናብ ኢትዮጵያ ክትልእኽ ምጽንሓ ይፍለጥ።
ኣብ ኢትዮጵያ፣ ብሰንኪ ኵናትን ደርቂን ኣስታት 20 ሚልዮን ህዝቢ ተጸባይ ረዲኤት ምዃኑ ጸብጻባት እታ ሃገር የተሓሳስብ።
====================="	a481585a1dc4154f01a0b836b55fb57c
				"ሓይልታት ትግራይ፡ ከይዕስክሩ ንዝሓንገዱ መንእሰያት ይኣስሩ ምህላዎም ፡ ጋዜጣ ሱዳን ፖስት – መቕርበን ብተመሳሳሊ ኣገባብ ካብ ዝተኣስርወን ሰለሰተ ተጋሩ ነበርቲ ኣምስተርዳም ሆላንድ ንዝረኸበቶ ሓበሬታ መርኩስ ብምግባር ኣቃሊዓ።
እተን ወገናት ፣ ነበርቲ ዓዲ ረመጽ ዝኾኑ ሸዉዓተ ኣዝማደንን ሓሙሽተ መሓዙተንን ካብ ዕስክርና ኣምሊጦም ንሱዳን ክሰግሩ ኣብ ዝነቐልሉ ብኣባላት ጸጥታ ሓይልታት ትግራይ ተታሒዞም ከምእተወስዱ ጠቒሰን፣ ካብ’ቲ ኣንጸላሊዩ ዘሎ ገዚፍ ሓደጋ ኲናትን ቀጻሊ ዕስክርናን ንምርሓቕ ከምልጡ ኣማኢት ተጓሩ ዕለታዊ ይእሰሩ ከምዘለዉ ኣተሓሳሲበን።
ሓይልታት ክልል ትግራይ ኣብ ሰፊሕ ከባቢታት እታ ክልል ጽዑቕ ግፋ ከካይዱ ምጽንሖም ክግለጽ ጸኒሑ እዩ። ዝተፈላለዩ ጸብጻባት ከምኡ’ዉን ማዕከናት ዜና ኢትዮጵያ ይገልጽኦ ከምዘለዋ፣ ሓይልታት ትግራይ ብዝሒ ሰቦም ብዝተዓጻጽፈ ንምብራ
... 
 መንግስቲ ትግራይ ፣ ኣብ ዝሓለፈ 24 መጋቢት ሰብኣዊ ምቊራጽ ተጻባኦ ካብ ዝእወጅ፡ ናብ ትግራይ ኣትዩ ንዘሎ ረድኤት ከም መሻየጢ ንወተሃደራዊ ዕስክርና ይጥቀመሉ ምህላዉን፡ ከም’ቲ ዝድለ ናብ ህዝቢ ይበጽሕ ከምዘየለን እዩ ፈደራላዊ መንግስቲ ኢትዮጵያ ዝኸስስ።
ወሃቢ ቃል ሚኒስትሪ ወጻኢ ጉዳያት ኢትዮጵያ ኣምባሳደር ዲና ሙፍቲ ክልተ-ሰሙናዊ ኣብ ዝህቦም መግለጺታት እዉን፣ ሓይልታት ትግራይ ነቲ ዝኣቱ ዘሎ መግቢን መድሃኒትን ናብ ነጋዶ እንዳሰጋገሩ ምንጪ ገንዘባዊ ኣታዊ ይገብርዎን፣ ስድራቤታት ደቀን ከዐስክራ የገድድሉ ምህላዎምን ብተደጋጋሚ ኪወቅስ ተሰሚዑ እዩ።
ክልላዊ መንግስቲ ትግራይ ነቶም ክስታት ቀጻሊ ዝነጽጎም ኮይኑ፡ ቊጽሪ ናይቶም ኣብ ስደት ኮይኖም ብዛዕባ እቶም ኣብ ክልል ትግራይ ዝግፈፉን ዝእሰሩን ዘለዉ መቕርቦም ዝምስክሩ ወገናት ግን ዕለታዊ ይዛይድ ምህላዉ ይፍለጥ።
“እኹል
...
” ኢሉ ቀጻሊ ዝኸስስ ክልላዊ መንግስቲ ትግራይ ፣ እቲ ኩነታት ዝኾነ ምምሕያሽ እንተዘይተራእይሉ ዝተረፉ ኩሎም ኣማራጺታት ክወስድ ከምዝኾነ ከፈራርህ ጸኒሑ እዩ።
ብዘይካ’ዚ ሓይልታት ትግራይ ፣ ሰብኣዊ ምቊራጽ ተጻብኦ ዛጊት ዘምጸኦ ፍታሕ ከምዘየለ ብምምኽናይ ንሓድሽ ኲናት ኣሃዱታቶም ያኣኻኽቡ ከምዘለዉ – መንግስቲ ኢትዮጵያን ጉጅለ ህግደፍን ከተሓሳስቡ ቀንዮም እዮም። ክልላዊ መንግስቲ ትግራይ ብወገኑ፣ ሓይልታት ኤርትራ ንሓድሽ ወተሃደራዊ ወፍሪ ክዳለዉ ምዉርሖም ክጠርዕ ተሰሚዑ እዩ።
ናይ’ዚ ኩሉ ምክሳስ ዉጽኢት፣ ኣብ ዶባት ኤርትራን ትግራይን ካብ ዝሓለፈ ሰሙን ጀሚሩ ሓሓሊፎም ግጭታት ይካየዱ ከምዘለዉ ዝፍለጥ ኮይኑ፣ ብ14 ግንቦት እዉን ፣ ክልላዊ መንግስቲ ኣምሓራ ነቲ ካብ ሓይልታት ትግራይ ኪመጽእ ዝኽእል ሓድሽ መጥቃዕቲ ንምብዳህ ሰራዊት እታ ክልል ኣብ ተጠንቀቕ ኪጸንሕ ኣዚዙ ኣሎ።"	f10d4de2c25379249ce33c7f881fdf44
				"ኣማውታ መሓመድ ሓጐስ
ኣማውታ መሓመድ ሓጐስ መሓመድ ሓጐስ ኣብ ዓዲ እንግሊዝ ክነብር ዝጸንሐ ምሁርን በዓል ርእሰማልን ኮይኑ፡ ድሕሪ ናጽነት ኤርትራ ናብታ ዝፈትዋ ሃገሩ ብምምላስ፡ ርእሰማሉን ፍልጠቱን ኣብተን ሽዑ ናብ ብሕታዊ ዋኒን ዝሰጋገራ ዝነበራ ፋብሪካታት መንግስቲ ከዋፍር ብምውሳን፡ ኣብ መዓርፎ
ኣማውታ መሓመድ ሓጐስ
መሓመድ ሓጐስ ኣብ ዓዲ እንግሊዝ ክነብር ዝጸንሐ ምሁርን በዓል ርእሰማልን ኮይኑ፡ ድሕሪ ናጽነት ኤርትራ ናብታ ዝፈትዋ ሃገሩ ብምምላስ፡ ርእሰማሉን ፍልጠቱን ኣብተን ሽዑ ናብ ብሕታዊ ዋኒን ዝሰጋገራ ዝነበራ ፋብሪካታት መንግስቲ ከዋፍር ብምውሳን፡ ኣብ መዓርፎ ነፈርቲ ኣስመራ ከይበጻሕካ ተደኵና ንእትርከብ ፋብሪካ ኦሞን ሳሙናን ክዕድጋ ክኢሉ። ሽዑ እቲ ግዜ ርጉእን ኢሳያስ ድማ ከምዚ ሕጂ ዝገብሮ ዘሎ ዘይኮነ ብመጠኑ ከይፈተወ ስነስርዓት ገይሩ ክኸይድ ተቐሲቡ ነይሩ። 
... 
ኦት ቀዲሞምና ጸኒሖም።
መሓመድ ሓጐስ ብሓደጋ መኪና ከም ዘይሞተ ድሮ ብሓኪም ተረጋጊጹ’ኳ እንተ ነበረ፡ ህግደፍ ዘይተጸበዩዎ ተወሳኺ ሓበሬታታት ክውሕዝ ቀንዩ። እቲ ሓበሬታታት ከምዚ ዝስዕብ ነይሩ።
– መሓመድ ሓጐስ ከም ልምዲ ናብ ባጽዕ ምሸት ፈጺሙ ገይሹ ኣይፈልጥን ጥራይ ዘይኮነ፡ ንዝኾነ ሰብ’ውን “ናብ ባጽዕ ክትወርድ እንተ ዄንካ ምሸት ዘይኮነ ኣንጊህካ ክትብገስ እዩ ዘለካ፡” ዝብል ለበዋ እዩ ዝህብ ነይሩ። ስለዚ ምሸት ምድሪ ናብ ባጽዕ ክብገስ ዝከኣል ኣይነበረን።
– ቅድሚ ሞቱ ሰለስተ ሰዓት ኣቢሉ ሓደ ሰብ፡ “ሎሚ ብሓደ ዘይንድረር” ምስ በሎ፡ “ሎሚ ኣይጥዕመንን’ዩ ምኽንያቱ ኣቦይ መጺኡ ስለ ዘሎ ምስኡ ብሓደ ክንድረር ተረዳዲእና ኣለና፡” ዝብል መልሲ ሂቡዎ ነይሩ። እዚ’ውን ነቲ መገሻ ዘፍርስ ካልኣይ ነጥቢ እዩ።
– ንጽባሒቱ ንግሆ ምስ ሓደ ሰብ ኣብ ቤትጽሕፈቱ ናይ ስራሕ ቈጸ
...
ክኸውንዩ ብዓል ኣጂፕ!!
Lalmba April 19, 2013
I have doubt that he was a victim of pfdj. It wasn’t just him, there are loads of questioned needs an answer for many Eritreans. Some of them are.
Yemane Barya
Abrham Afwerki
Esaias Tsegai
Alisaid Abdela
and more ………
This is simply what we have witnessed in the last 15 years. God knows how many innocent Eritreans have lost their life since 1970 just by conspiracy of the so called Esaias era.
I am hoping some time in the future we will find out what happened,"	8ee3747cacbf01195b6c51754b43e430
				"ጥዕና
ኣብ’ዚ ዝስዕብ መርበብ ሓበሬታ www.kbv.de እተዉ ኢኹም።
ኣብ ድሕረ ገጻት ናይ’ዚ መርበብ ሓበሬታ’ዚ፡ ኣብ ኵለን ክፍለ ሃገራት ጀርመን ምስ ዝርከባ ማሕበራት ሓካይም (Kassenärztliche Vereinigung) ዘራኽብ መራኸቢታት (Links) ኣሎ። ኣብ’ታ እትቕመጡላ ኽፍለ ሃገር ጠዊቕኩም፡ ናብ ሓደ ቍጽርታት ስልኪ ዝሓዘ ገጽ ትኣትዉ። ኣብኡ ደዊልኩም፡ ኣብ ከባቢኹም ሓፈሻዊ ሓኪም (Allgemeinarzt) ኣበይ ከም ዝርከብ ክትሓቱ ትኽእሉ ኢኹም። ብቐጥታ’ውን ኣብ መናደይ ማሽን (Suchmaschine) ዝኾነ መራኸቢ (ሊንክ) ጠዊቕኩም፡ ኣብ ከባቢኹም ዝርከቡ ሓኻይም ንምርካብ ይከኣል’ዩ።
ኣብ ድሕረ ገጻት ናይ’ዚ መርበብ ሓበሬታ’ዚ፡ ኣብ ኵለን ክፍለ ሃገራት ጀርመን ምስ ዝርከባ ማሕበራት ሓካይም (Kassenärztliche Vereinigung) ዘራኽብ መራኸቢታት (Lin
... 
 ኣድላዪ ዝኾነ ሓበሬታ ዘካፍል፦ ኣብ ኣእምራዊ-ማሕበራዊ ጕዳያት ዘድሃባ ማእከላት)
ንሕሙም ፍሉይ ዝኾነ ሕማም ምስ ዘጥቅዖ ድማ፡ እቲ ልሙድ ሓፈሻዊ ሓኪም ነቲ ሕሙም ኣብ ሓደ ፍሉይ ወይ ስፐሻሊስት ሓኪም ወይ ናብ ሆስፒታል ብቐጥታ ክልእኮ ይኽእል’ዩ።
እዚ ሓፈሻዊ ሓኪም (Hausarzt) ንውሱናት ስዓታት ጥራይ’ዩ ካብ ሰኑይ ክሳዕ ዓርቢ ዝኸፍት። ኣብ ጊዜ ሃንደበታዊ ሕማም ግና፡ ኣብ ሆስፒታል ዝርከብ ኣብ ናይ ህጹጽ እዋን መቐበሊ ግዱኣት (Notafnahme) ኣብ ዝኾነ ጊዜ ክትከዱ ትኽእሉ ኢኹም። ኣብኡ ኣብ ቀዳመ ሰንበት ኮነ ኣብ እዋን ብዓላት’ውን ረድኤት ክትረኽቡ ይካኣል’ዩ።
ሓደጋ ወይ ሃንደበታዊ ኸቢድ ሕማም ምስ ዘጋጥም፡ ቍጽሪ ተሌፎን 112 ብምድዋል ኣምቡላንስ ከም እትመጽእ ግበሩ።
ኣብ ከባቢኹም ዝርከቡ ሓካይም ንምርካብ’ውን ኣብ ኢንተርነት ክትደልዩ ትኽእሉ ኢኹም።
ተወሳኺ 
...
ሉ ሃገር እንደገና ክምለስ ይኽእል ድዩ ብምባል ይጻረ ማለት’ዩ።
ናይ ሓኪም መርኣዪ ወረቐት (der Krankenschein, die Krankenscheine): ሓደ ስደተኛ ቕድሚ ናብ ሓኪም ምኻዱ፡ ናብ ቤት ጽሕፈት ማሕበራዊ ጕዳያት ብምኻድ ነዚ ናይ ሓኪም መርኣዪ ወረቐት (Krankenschein) የመልክት። ነዚ ብምሓዝ ጥራይ ናብ ሓኪም ክኸይድ ይኽእል። እቲ ዝኽፈል ናይ ሕክምና ክፍሊት’ውን ይሽፈነሉ። ናይ ሕክምና ካርድ እንተለካ ግን፡ ናይ ሓኪም መርኣዪ ወረቐት ከይሓዝካ ብቐጥታ ናብ ሓኪም ክትከይድ ትኽእል።
ቤት ጽሕፈት ማሕበራዊ ጕዳያት (das Sozialamt, die Sozialämter): ቤት ጽሕፈት ማሕበራዊ ጕዳያት፡ ሓደ ሰብ ገንዘባዊ ሓገዝ ምስ ዘድልዮ፡ ማሕበራዊ ሓገዝ (Sozialleistungen) ንኽወስድ ክማላእ ዘለዎ ረቋሒታት የማልእ ድዩ ኣየማልእን ዘጻሪ በዓል መዚ እዩ።"	2da7facb51115665b83ca4ff1edb3f62
				"ዋሽንግተን —
ካብ መጀመርያ ኣዋርሕ ዓመተ 2017 ክሳብ ሕጂ ኣስታት 100,000 ስደተኛታት ካብ ሊብያ ብምብጋስ ማእከላይ ባሕሪ ኣቋሪጾም ኢጣልያ ከምዝኣተው ናይ ሕቡራት ሃገራት ትካል ስደተኛታት ኣፍሊጡ። ብተወሳኺ እቲ ትካል ኣብ ዝሓለፈ ኣርባዕተ ዓመታት ኣስታት 600,000 ስደተኛታት ኢጣልያ ምእታዎም ይገልጽ።
ብመሰረት ናይ ሕብረት ኣውሮጳ ኤጄንሲ ሓለዋ ዶብ ፍሮንቲክስ ኣብ ወርሒ ሓምለ ጥራይ 10,160 ስደተኛታት ሰሜን ኣፍሪቃ ኣብ ገማግም ደቡባዊ ኢጣልያ ምእታዎም ዝሓበረ ኽከውን ከሎ እዚ ቁጽሪ ግን ካብቲ ኣብ ወርሒ ሰነ እዚ ዓመት’ዚ ካብ ዝኣተው ብ57 ሚእታዊት ዝጎደለ ምኳኑን ካብ ወርሒ ሓምለ, 2014 ዓ.ም ጀሚሩ ካብ ዝተኻየደ ጸብጻብ ድማ እቲ ዝተሓተ ቁጽሪ ምኳኑ ይሕብር።
እቲ ትካል ብተወሳኺ ኩነታት ኣየርን ካብቲ ዝበዝሑ ስደተኛታት ዝብገሱላ ሃገረ ሊብያ ዘሎ ዘይርጉእ ኩነታት ነቲ ቁጽሪ ስደተኛታት ምጉዳል ምክንያት ኽከውን ከምዝኽእል ይገልጹ።
ኣብ ሃገራቶም ዘሎ ጭቆና፡ግጭት፡ድኽነት ንምውጻእን ንዝሓሸ ህይወት ናብ ሃገራት ኣውሮጳ ዝስደዱ ኣፍሪቃዊያን ስደተኛታት ኣብ ኣውሮጳ ምስ በጽሑ’ውን ህይወት ዝበለጸ አጸጋሚ ኮይኑ ይረኽብዎ።
ብተወሳኺ ብመሰረት ጸብጻብ ዓለምለኸ ትካል ስደተኛታት መብዛሕትኦም እዞም ኣውሮጳ ንምብጻሕ ብሊብያ ዝሓልፉ ስደተኛታት ንተወሳኺ ገንዘብ ጅሆ ከምዝተሓዙን ጾታዊ ዓመጽ’ውን ብተደጋጋሚ ከምዘጋጥም ይገልጽ።
ማሙዱ ኦበ ካብ ጊኒ ኣብ ሊብያ አማራጺ ከምዘየለ ይሕብር።
“ ኣብቲ ቦታ እንተጸኒሕካ’ኳ መዓልታዊ ዝገደደ ሕማቕ ነገር እዮ ዘጋጥመኻ፡ ሓደ መዓልቲ ድማ ይቐትሉኻ” ይብል።
መብዛሕትኦም እዞም ስደተኛታት ካብ ሓደ ዘይሕጋዊ ኣስጋሪ ናብ ካልእ ዝተሸጡ፡ ኣብ ግዱድ ስራሕ ዝተዋፈሩ ምኳኖም ይሕብሩ።
ብመሰረት ብዓለምለኸ ደረጃ ዝተኻየደ መጽናዕቲ ካብዚ ዘይሕጋዊ ምስግጋር ሰባት ዝርኸብ አታዊ ኣብ ሊብያ ጥራይ ክሳብ 323 ሚልዮን ዶላር ኣብ ዓመት ክበጽሕ ከምዝኽእል ይግመት።
ስደተኛታት ንአስገርቶም ጥራይ ዘይኾነ ንናይ ጸጥታ ሰበ ስልጣን’ውን ገንዘብ ኽክፈሉ ይግደዱ እዮም።
ናይ ሕቡራት ሃገራት ትካል ስደተኛታት ልዕሊ 1.3 ሚልዮን ሰብኣዊ ሓገዝ ዘድልዮም ሰባት ኣብ ሊብያ ከምዘለው ይገልጽ።
ሕብረት ኣውሮጳ ካብ ሊብያ ንዝብገሱ ስደተኛታት ደው ንምባል ይሰርሕ እንተሎ እዚ ፖሊስ ነቶም ዓለምለኸ ሕጊ ዘድልዮም ዝሕግዝ ኣይኮነ ዝብል ነቐፌታ ካብ ተሓለቕቲ መሰላት ኽቀርብ ምጽንሑ ይዝከር።"	3dba6ca9e0d9f2000f9d73f9edb9d6d7
				"ኣካላዊ ምንቅስቓስ ኣብ እትገብረሉ እዋን ብርክት ዝበሉ ረቛሒታት ንህርመት ልብኻ ክጸልዉ ይኽእሉ እዮም። እዚኦም ድማ ዕድሜኻ፡ ጽዓት ምንቅስቓስ ኣካላትካን ሓፈሻዊ ደረጃ ብቕዓትካን ይርከብዎም።
ብዙሓት ረቛሒታት ንልዑል ህርመት ልቢ ኣበርክቶ ክገብሩ ይኽእሉ እዮም። ኣብ ታሕቲ ዘሎ ዝርዝር ርአ።
ብዘይካ እዚኦም፡ ኣካላዊ ምንቅስቓስ ኣብ እትገብረሉ እዋን እትገብሮ ፍጥነት፡ ጽዓትካ፡ ቁመትካ ኣብ መሬት፡ ንውሓት ግዜ፡ ሙቐት ኩሎም ልብኻ ክሳብ ክንደይ ትሰርሕ ከምዘላ ክጸልዉ ይኽእሉ፡ በዚ ኸኣ ንህርመት ልብኻ ክጸልዉ ይኽእሉ።
ዕላማኻ ህርመት ልቢ ኣብ እዋን ኣካላዊ ምንቅስቓስ ክትዓልሞ ዝግባእ ህርመት ልቢ እዩ። ንማእከላይ ጽዑቕ ንጥፈታት ዕላማ ህርመት ልብኻ ካብ 64% ክሳብ 76% ናይቲ ዝለዓለ ህርመት ልብኻ ክኸውን ኣለዎ። ንሓያል ኣካላዊ ምንቅስቓስ፡ ዕላማ ህርመት ልብኻ ካብ 77% ክሳ
... 
ብ ከለኻ፡ ወይ መግቢ ክትበልዕ ከለኻ ልብኻ ዝፈጥሮ ናህሪ እዩ።
ኣብ ዕረፍቲ ህርመት ልቢ ምስ ህርመት ልብኻ ኣብ እዋን ምንቅስቓስ ወይ ምንቅስቓስ ኣካላት ይነጻጸር። ንኽልቲኡ መለክዒታት ከይተደናግር ኣገዳሲ እዩ።
ንቡር ንሓደ ደቒቕ ምሉእ ህርመት ልብኻ ክትቆጽርን ብ2 ክትባዝሕን፡ ወይ 15 ካልኢትን ብ4 ክትባዝሕን ወዘተ ምተገደድካ።ኣብዚ ገጽ ዘሎ ቆጻሪ ህርመት ልብኻ ነቲ ስሌታት ክገብረልካን ክህበካን እዩ። ማእከላይ ህርመት ልብኻ ኣብ ውሑዳት ካልኢታት ጥራይ።
ንዝተወሰነ ግዜ ምንቅስቓስ ምስ ዘይገበርካ ህርመት ልብኻ ምዕቃን። ካብ 15-30 ደቓይቕ እኹል ክኸውን ኣለዎ።
ኣብ ዙርያ ኣካላትና ዝርከቡ ብዙሓት ዋሕዚ ደም ዝጭበጠሎም ቦታታት ከም ቦታታት ናህርኻ ንምፍታሽ ከገልግሉ ይኽእሉ። መብዛሕትኡ ግዜ ኣጻብዕትኻ ኣብ ጎኒ ኣጻብዕቲ ኢድካ ሒዝካ ናህርኻ ብቐሊሉ ክስመዓካ ይኽእል። ኣብ ጎ
...
 ኣብ ዕረፍቲ ልብኻ ብዝተሓተ መጠን ልብኻ ብብቕዓት ይሰርሕን መርኣዪ ብቕዓትካን እዩ።
ንኣብነት ሓደ ናይ ነዊሕ ርሕቀት ጎያዪ፡ ኣብ ዕረፍቲ ኣብ ደቒቕ ከባቢ 40 ህርመት ልቢ ክህልዎ ይኽእል።
""ንቡር"" ኣብ ዕረፍቲ ህርመት ልቢ ምልክት ""ንቡር"" ጸቕጢ ደም ኣይኮነን። ጸቕጢ ደምካ በበይኑን ብቐጥታን ክዕቀን ኣለዎ።
እዚ መርበብ ሓበሬታ እዚ ነቲ ኣብ ህርመት ልቡ ተራ ተገዳስነት ዘለዎ ማእከላይ ሰብ ንምሕጋዝ ዝዓለመ እዩ። ከም መሳርሒ ሕክምናዊ መርመራ ዝተሓሰበ ኣይኮነን። ብሞያዊ መዛኑ ዝግምገም ፍርያት ሕክምና ኣይኮነን። ንሕክምናዊ ሓካይም ንምትካእ ወይ ድማ ምስ ሰርቲፊኬት ዘለዎም ሰብ ሞያ ንምምኽኻር ዝዓለመ ኣይኮነን። ሕክምናዊ ስክፍታታት እንተሃልዩካ፡ ሕክምናዊ ቅልውላው እንተሃልዩካ፡ ሕማም እንተተሰሚዑካ፡ ካልእ ሕክምናዊ ጸገማት እንተሃልዩካ፡ በጃኻ ፍቓድ ዘለዎ በዓል ሞያ ተወከስ።"	0b08a1befb44d4932d72e3732e7e1e02
				"በስመ አብ ወወልድ ወመንፈስ ቅዱስ አሐዱ ኣምላክ:: ሣልሳይ ክፋል ዳናይት፡ ሓሳበይ ኣስፍሕ ኣቤለ ክገለጽ ጸን ኢልኪ ስምዓኒ። Don’t get me wrong ንዓርክኻ ብጣዕሚ’የ ዘፍቅሮ፡ እግዚአብሔር ኣምላኽ ሣልሳይ ዓይኒ ክኾነኒ ዝሃበኒ በረኸት’የ ምኻኑ ይፈልጥ እየ። እቲ ኣነ ዘይርእዮ ድኻመይ ንሱ ብሌን ዓይኒ ኮይኑ ይርእየለይ። ድኻመይ ንኽለሊ ይሕግዘኒ። ነቲ ዝደቀቀ ጽድቀይ ኣግዚፉ ናብ መኣዲ እግዚአብሔር ኣምላኽ ይመርሓኒ። […]
በስመ አብ ወወልድ ወመንፈስ ቅዱስ አሐዱ ኣምላክ ካልኣይ ክፋል ሓዳር ኣብ ስደት ዳናይት፡ በተን ንብዓት ዝቋጸራ ዝመስላ ፍሩያት ዓይና ኣትኪራ ገጸይ እናጠመተት Wait ዮኤል ቅድሚ ብዛዕባ ዕላማ ሓዳር ምዝርራብና ጽባቐ ሰበይትኻ ምግላጽ፡ ንበዓልቲ ቤትካ ምንኣድ ኣበሳ(ሓጢያት) ኣለዎ ድዩ፧ ዮኤል፡ ዳኑ ብኣንጻር እዚ ትብልዮ ዘለኺ እዮ። ቅዱስ ዮሐንስ አፈ
... 
ርጓሜ) መልእኽቲ ኤፎሶን […]
በስመ አብ ወወልድ ወመንፈስ ቅዱስ አሐዱ ኣምላክ አሜን። እቲ ሰዓቱ ህልም ዝበለ ጸልማት፡ ጋብ ዝበለ ለይቲ፡ ማርያም መግደላዊት ነቲ ዓቢ ብሥራት ዝምስከርትሉ ግዜ እዮ። እታ መዓልቲ፡ ንሳ ፡ቅድሚ እቲ ክርስቶስ ዘፍቅሮ ወዲ መዝሙርን፡ ቅድሚ እቶም ንዓለም ብርሃን ክኸንዋ ዝተሓርዮ ሓዋርያት፡ ብልሳና ትንሣኤ ክርስቶስ ዘበሰረትሉ መዓልቲ እዮ። ኣብቲ እዋን ኣብቲ ሰዓት ከም ዘለኻ ጌርካ ቁጸር እሞ፡ […]
ጦማረ ዘብጹእ ወቅዱስ አቡነ ሲኖዳ ሳልሳይ መጽሓፍ ቅዱስ ከምዚ ይብለና። “ ብውሑድ ተኣሚንካ ኢኻ’ሞ ኣብ ብዙሕ ክሾመካየ ።” እዚ ማለት ኣብ ምድራዊ ዓለም ብነገራት ኩሉ እሙን እንተኾንካ ኣብ ሰማያት ክሸመካ እየ ማለት እዩ። ኣብዚ ዓለም እሙን ኮንካ ምርካብ ማለት ሽልማት ኣብ ዘልዓለምዊ ሕይወት ክሸመካ እየ። ማለት እዩ። እዚ መምርሒ ብብዙሕ ባእታት ተግ
...
…]
በስመ አብ ወወልድ ወመንፈስ ቅዱስ አሐዱ ኣምላክ 4.ምስ ሰባት ጽቡቅ ዝምድና ምፍጣር ምስ ኩሉ ሰብ ብሰላም ንበሩ ይብለና ቅዱስ መጽሐፍ ። መንፈሳዊ ሰብ ኣኽእሎ ረኺቡ ምስ ኩሉ ሰብ ብሰላም ክነብር ዓቢ ትዕድልቲ እግዚአብሔር ኣምላኽ እዩ። ሽዑ ድሌቱ ኵሉ ተግባሩ ናይ ሰባት ጽቡቅ እምበር ሕማቅ ክርኢ ኣይደልይን እዩ። እዚ ከኣ ናብ ክብረትን ትሕትናን የብጽሖ። ውሽጣዊ […]
በስመ አብ ወወልድ ወመንፈስ ቅዱስ አሐዱ አምላኽ አሜን። “ግናኸ ከምቲ ኣምላኽ ብክርስቶስ ይቕረ ዝበለልኩም ንሓድሕድኩም ተለዋህትን ተዳናገጽትን ኴንኩም ይቕረ ተበሃሃሉ። ” ኤፌ 4፡32። ይቕሬታ ሕድገት ኢዩ፡ ሓደ ሰብ ብነብሱ፡ ብሃብቱ፡ ብቤተሰቡ፡ ብኽብረቱ ኮነ ብኹሉ ንዋዩ ንዝተበደሎ ነገራት ገዲፉ ቒም ከይሓዘ ክነብር ምስ ዝኽእል ይቕረ ኢሉ ወይ ይቅሬታ ገይሩ ይበሃል። ይቕሬታ ቃሉ ናይ ትግርኛ ክከውን […]"	0ccddd67d5a26cd47c2827bbd427f217
				"ነበርቲ ከተማ ከረን፡ ውሑስ ቀረብ ማይ፡ ኣብ መነባብሮ ርግኣት ከምዝፈጠረሎም – ንዝነበሮም ጸገም ብምጥቃስ ሓቢሮም።
ብመሰረት ዝተዋደደ ውሑስ ምንጪን ዝተዘርግሐ መስመራትን፡ ስሩዕ ኣገልግሎት ክረኽቡ ከምዝበቕዑ ብምሕባር፡ “ደጊም ደድሕሪ ቦጣት ምጒያይ ኣብቂዑ እዩ” ክብሉ ገሊጾም።
ግዝያዊ ሓላፊ ኣገልግሎት ቀረብ ማይ ከተማ ከረን፡ መንእሰይ ኣብርሀ ግርማጼን፡ እቲ ዝከፋፈል ዘሎ ማይ ካብ ሰለስተ ነቚጣታት – ማለት ካብ ጸባብ፡ ቀረብ ማይ ከተማ ከረን ‘ውሕስነት’ ረኺቡ ማእከላይ ዓንሰባን ጀበል ግሩድን ከም ዝምንጩን፡ ብሓይሊ ጸዓት ኤለክትሪክ ኣብ ቃጼታይን ሽፍሽፊትን ናብ ዘሎ ዓበይቲ ባስካታት ድሕሪ ምጭንጓዑ – ብስሕበት ናብ ህዝቢ ከም ዝባጻሕን ኣረዲኡ።
እቲ ዕደላ – 70 ሚእታዊት ብዝተዘርግሐ መስመራት፡ እቲ 30 ሚእታዊት ብቦጣት ከምዝካየድን መሰረታዊ ፍታሕ ንምርግጋጽ ይስራሓሉ ከ
... 
ራርሓን መምርሒታትን ጽኑዕ ምክትታል ክግበረሉ ምዃኑ ብዝምልከቶም ኣካላት መንግስቲ ሓበሬታን ዝርዝር መብርሂን ከምዝተዋህበ ኣይርሳዕን።
ሓደ ካብቲ ምስ ምቕያር ባጤራ ተኣሳሲሩ ክተኣታቶ ዝተወሰነ ኣገባብ ኣሰራርሓ፡ ንግዳዊን ውልቃዊን ትውጊታት ኣብ ክንዲ ብጥረ-ገንዝብ ብኻልኦት ዝሰለጡን ዝያዳ ውሕሰነት ዝህቡን መሳለጥያታት ማለት ብቸክን ካብ ሕሳብ ናብ ሕሳብ ብምስግጋርን ከምዝትክኡ ምግባር እዩ። በዚ ድማ ባንካታት፡ ህዝቢ ነዚ ኣሰራርሓ’ዚ ክለምድ ጥራይ ዘይኮነ፡ እቲ መስርሕ ስሉጥ ኮይኑ ብካሽ ምስራሕ ኣብ ዝተሓተ ደረጃኡ ንምውራድ ልዑል ጻዕሪ የካይዳ ኣለዋ። ይኹን’ምበር፡ ምምዕባል ኣሰራርሓ ባንክታት፡ ዘመናዊ ቴክኖሎጂ፡ ሰብኣዊ ዓቕሚን ተሞኩሮን ዝሓትት መስርሕ ብምዃኑ፡ ኣብቲ ዝድለ ደረጃ በጺሑ ክበሃል ኣይከኣልን። ይስርሓሉ ግን ኣሎ።
ብጥረ ገንዘብ ዝካየድ ትውጊታት ብኹሉ መዳያት – 
...
ር’ዚ፡ ሕጋዊ ኣሰራርሓ ኣብ ልዕሊ ዘይተኸተላ ኣስታት 450 ዋኒናት (መብዛሕትአን ኣአንገድቲ ትካላት) ከም ቀዳማይ መጠንቀቕታ፡ ክብደት ዝፈጸምኦ ጥሕሰት እናተራእየ፡ ካብ ሓደ ክሳብ ሾሞንተ ኣዋርሕ ዝዝርጋሕ ግዝያዊ ዋኒን ናይ ምዕጻው ስጉምቲ ተወሲዱለን ኣሎ። ቁጽሪ ናይዘን ሕጋዊ ስጉምቲ ተወሲዱለን ዘሎ ዋናኒት ምስቲ ብሃገር ደረጃ ዘሎ ልዕሊ 58,000 ብዝሒ ፍቓዳት ዋኒን ክነጻጸር እንከሎ ብዙሕ እኳ እንተዘይኮነ፡ ከም ተርእዮ ግን ዕሽሽ ክበሃል ዘይብሉ እዩ። እዚ ስርዓት ናይ ምትሓዝ ግቡእ መአረምታ፡ ዕላማኡ ሕጋዊ ኣሰራርሓ ከም ባህሊ ምድልዳል ምዃኑ ብምግንዛብ እምበኣር፡ ዜጋታት ብሓፈሻ፡ ወነንቲ ትካላት ድማ ብፍላይ፡ ሓላፍነት ተሰሚዕዎም ብሕጋዊ መገዲ ክሰርሑ ሃገራዊ ግዴታ ኣለዎም። እቲ ምንታይ ናይ መወዳእታ ሸቶኡ ምሕያል ሃገራዊ ቁጠባን ምርግጋጽ ረብሓን መሰላትን ህዝቢ ብምዃኑ።"	44cde08ac3a113d1883b157b6e25cab6
				"መራሕቲ ሃገራት ኣፍሪቃን ሕቡራት ሃገራትን ብደረጃ ዓለም ንዘጋጥም ጥምየት ብሓባር ንምምካት ክስራሕ ጸዊዖም። እቶም መራሕቲ ሃገራት ነዚ ዝበሉ ኣብ ኣዲስ ኣበባ ይሳለጥ ኣብ ዝቐነየ ዋዕላ ኣብ ጉዳይ ካብ ጥምየት ናጻ ዝኾነት ዓለም ኾይኑ እቲ ዋዕላ ሎሚ ሓሙስ 7 ሕዳር 2024 ተዛዚሙ ኣሎ።
ዳይሬክተር ኢንዱስትሪያዊ ምዕባለ ሕቡራት ሃገራት ገርድ ሙለር ኣብቲ ዋዕላ ዘስምዕዎ መደረ ዝማዕበላ ሃገራት ትሑት ተገዳስነት ስለዘርእያን፣ ኣብ ሳልሳይ ዓለም ብዝረኣ ክሊማዊን ፖለቲካዊን ቅልውላው ንሓደጋ ጥምየት ብሚልዮናት ዝቑጸሩ ሰባት ጠንቂ ይኸውን ኣሎ ኢሎም።
ሕብረት ኣፍሪቃ ብወገኑ ሃገራት ኣፍሪቃ፣ መበገሲ ሓደጋ ጥምየት እናኾነ ይመጽእ ንዘሎ ፖለቲካዊ ቅልውላው ብሰላማዊ ኣገባብ ንክፈትሑ ጸዊዑ ኣሎ።
መራሕቲ ኢትዮጵያ፣ ኬንያ፣ ጊኒ፣ ሴራልዮን፣ ሕቡራት ዓረብ ኢማረትን ካልኦት ሃገራትን ኣብቲ ኣብ ኣዲስ ኣበባ ዝርከብ ሙዝየም ዓድዋ ዝተካየደ ዋዕላ ምስታፎም ተፈሊጡ’ሎ።
ቀ/ሚ ኣብይ ኣሕመድ ድማ ጥምየት ንምብዳህ ሓባራዊ ጻዕሪ ኣገዳሲ እዩ ክብሉ ኣብቲ ዋዕላ ተዛሪቦም።
ቅጥዒ"	298154bb3b57a45f293baf116dc6da72
				"ዕለት 15/11/014
ካብ ኢርትራዊያን ሰራሕተኛታት ዕደና ቢሻ ኢርትራ
ጉዳይ ፥ክሲን ጥርዓንን ብዝዕባ ኩባንያ ኘቭስን ዘውረዶ ግህሰት ሰብኣዊ መሰላት ኣብ ልዕሊ ኢርትራዊያን ሰራሕተኛታት
እዚ ዝስዕብ ክሲ ኩባንያ ነቭሰን ሪሶርሰስ ኣብ ልዕሊ ሰራሕተኛታት ኢርትራውያን ንዝገበሮን/ ንዝፈጾሞን ንዝፍጽሞን ዘሎ ግህሰት ሰባኣዊ መሰላት፥ጭቖና፥ ምምዝማዝ፥ ሑሱር፥ ጉልበት፥ ምጥምዛዝን ምምዝማዝን ሕጊ ዕዮ ኢርትራን ኣህጉራዊ ሕጊ ዕዮን ዘመልክት ኮይኑ ነቲ ዝተገብረን ዝግበር ዘሎን ዘቓልዕን ኣብ እህጉራዊ ቤትፍርዲ ፍትሒ /International court of justice/ ብመሰረት ወኪልና ንኸስስ ኣለና
እቲ ዝተገብረ በደላት ከምዚ ዝስዕብ እዩ
- ከምዚፍለጥ ብመሰረት ሕጊ ዕዮ ኤርትራ ዕድላት ስራሕ ቕዳምነት ንኤርትራዊያን እዩ ዚብል፤፤ እዚ ጉዳይ እዚ ግን ብኩባንያ ነቭሰን ተመዝሚዙ ተሪፉ፤፤ ንም
... 
ይኸውን።
ስለዚ በዚ ኣብ ላዕሊ ተጠቂሱ ዘሎ ግፍዕን ግህሰት ሰብኣዊ መሰላት፡ ዕደና ንኤርትራ ጸጋ ዘይኮነ መርገም ወይ (curse) ኮይኑ ይርከብ። ስለዚ ኩባንያ ዕደና ብሻ ብውሕዱ በዚ ኣብ ላዕሊ ዝተጠቕሰ ዓሰርተ ሓሙሽተ (15) ነጥብታት ኣብ ኣህጉራዊ መጋብኣያ ወይ ቤት ፍርዲ ኽኽሰስ ንሕና ሰራሕተኛታት ኤርትራውያን በመሰረት ወኪልና ንሓትት።
ብተወሳኺ እቲ ኣሕዋትና ኢርትራውያን ናይ ሰገን ሰራሕተኛታት ነበር ኣብ ቫንኮቨር ካናዳ መስሪቶሞ ዘለዉ ክሲ ሙሉእ ሓቅነት ከምዘለዎ በዚ ኣጋጣሚ ምስክርነትና ንህብ።
ጉዳይ ክሲን ጥርዓንን ብዝዕባ ኩባንያ ነቭሰን ዘውረዶ ግህሰት ሰብኣዊ መሰላት ኣብ ልዕሊ ኤርትራዊያን ሰራሕተኛታት - ካብ ኤርትራዊያን ሰራሕተኛታት ዕደና ቢሻ ኢርትራ,
ዝኸበርኩም ኣሕዋትን ኣሓትን ኤርትራውያን እዚ ወሪዱኩም ዘሎ ግህሰት መሰል መንግስቲ እንተ ዝህልወና ኔሩ ኣምበይምወ
...
nature
unknown that we together are the only losers as a nation .
WELCOME TO DIRTY POLITICS LAUNDRY OF TREASON FROM HGDF STYLE .
SHIM KESASI ZEYBELU HASEWITI
kulu haqi ymesel!!!!!
Anne zfeltho kzareb
ATO Eyob Haile hade kab itesegu elu intekonne gn sereqi ke sirah kqtsl yfeqedelu malet diyu Anne n Ato Eyob Haile kem seraqi kem meza’i kem feger kea yfeltho slezi itom tethabeqti sebawi meselat tbulu n ntsuhat sebat dea tethabeqlom imber nsereqti aytthabequ kulu seb kea yfelth iyu Eyob blshuw mkanu"	7d6ddad67d778d1fa68e0f7f5901c66b
				"“ድምጺ ዅለን ዚሓልፋ ማካይን ብዓቕሊ ጽበት እሰምዖ ነበርኩ። ጆርዳን ካብቲ ኺኣተወሉ እትነግሮ ሰዓት ዘሕለፈ ንሳልሳይ ግዜኡ እዩ ነይሩ። ‘ኣበይ እዩ ዘሎ፧ ጸገም ኣጋጢምዎ ደዀን ይኸውን፧ እምበርዶ ኸም እንጭነቕ ይርድኦ እዩ፧’ እናበልኩ እሓስብ ነበርኩ። ገዛ ምስ ኣተወ፡ ስምዒተይ ክቈጻጸረሉ ኣብ ዘይክእል ደረጃ እየ በጺሐ ነይረ።”—ጆርጅ።
“ጓለይ ምስ ወጨጨት፡ ሰንቢደ እየ። ግልጽ ምስ በልኩ ድማ ኣእዳዋ ኣብ ርእሳ ሒዛ ኽትበኪ ርኣኽዋ። እቲ ወዲ ኣርባዕተ ዓመት ሓዋ እዩ ሃሪምዋ።”—ኒኮል።
ጓል ሽዱሽተ ዓመት ጓልና ናተሊ ምሽክንክን እናበለት፡ “‘ነታ ኻቲም ኣይሰረቕክዋን። ረኺበያ እየ!’ ኢላትና። ኣሉ ኢላ ብምትራር ክሳዕ እንበኪ እያ ገይራትና። ከም ዝሓሰወት ንፈልጥ ኔርና ኢና።”—ስቴፈን።
ወላዲ እንተ ዄንካ፡ ከምዞም ኣብ መእተዊ እተጠቕሱ ሰባት እተሰምዖም ይስምዓካ ድዩ፧ ተመሳሳሊ
... 
 ኣይኰነን።
በቲ ኻልእ ሸነኽ ድማ ብፍቕርን ብርእሰ ግትኣትን ምስ እትቐጽዕ፡ ዝሓሸ ውጽኢት ክትረክብ ትኽእል ኢኻ። ጆርጅን ኒኮልን ካብቶም ኣቐዲሞም እተጠቕሱ ወለዲ እዮም፣ እዞም ክልተ ወለዲ እዚኦም ንዘጋጠሞም ጕዳይ ብኸመይ ከም ዝሓዝዎ ንርአ።
“ጆርዳን ገዛ ምስ ኣተወ፡ ኣነን ሰበይተይን ሓሪርና እኳ እንተ ነበርና፡ ወድና ዘምሰየሉ ምኽንያት ኪገልጸልና ኸሎ ርእስና ተቘጻጺርና ሰማዕናዮ። ኣዝዩ መስዩ ስለ ዝነበረ፡ ነቲ ጕዳይ ንጽባሒቱ ንግሆ ኽንመያየጠሉ ወሰንና። ሓቢርና ጸሊና ድማ፡ ደቀስና። ንጽባሒቱ፡ ነቲ ጕዳይ ብህድኣት ክንመያየጠሉን ልቢ ውሉድና ኽንትንክፈሉን ኣብ እንኽእለሉ ዝሓሸ ዅነታት ኢና ኔርና። ነቲ ዝገበርናሉ ቐይድታት ንኽትግብሮ ብፍታው ተሰማሚዑ፡ ንዘርኣዮ ጠባይ ዚሕተተሉ ንሱ ምዃኑ ድማ ተቐቢልዎ እዩ። ሰባት ሓሪቖም ከለዉ ቕልጡፍ ምላሽ ምሃብ ፍረ ኸም ዘይብሉ ምግንዛብና
...
ኽትህብ፡ ወለዲ ጽቡቕ ዝዀነ ሓሳብ ንሓሳብ ናይ ምልውዋጥ መትረብ ኪህልዎም ኣለዎ። ሮበርት፡ “ደቅና፡ ሰበይተይ ከይገብርዎ ንዝኸልከለቶም ነገር ክሰማምዓሉ ምስ ዚሓትቱኒ፡ ነዚ ምስ ፈለጥኩ ንሰበይተይ ምእንቲ ኺድግፍ ውሳነይ እቕይር እየ” በለ። ወለዲ ንሓደ ጕዳይ ብኸመይ ኪሕዝዎ ኸም ዘለዎም እንተ ዘይተሰማሚዖም፡ ንፍልልያቶም ብሕት ኢሎም ብምምይያጥ ኣብ ሓደ ውሳነ ኺበጽሑ ዝሓሸ እዩ።
ተግሳጽ ኣገዳሲ እዩ
ንየሆዋ ብምምሳል ፍቕራውን ሚዛናውን ጽኑዕን ተግሳጽ ትህብ እንተ ዄንካ፡ ጻዕርኻ ንደቅኻ ኸም ዚጠቕሞም ርግጸኛ ኽትከውን ትኽእል ኢኻ። እቲ ንደቅኻ እትህቦም ፍቕራዊ መምርሒ፡ ብሱላትን ሓላፍነት ዚስከሙን ሚዛናውያንን ኰይኖም ንኺዓብዩ ኺሕግዞም ይኽእል እዩ። ከምቲ መጽሓፍ ቅዱስ ዚብሎ፡ “ንቘልዓ እታ ኪኸደላ ዚግብኦ መገዲ ኣላምዶ እሞ ምስ አረገ ኻብኣ ኣይኬግልስን እዩ።”—ምሳሌ 22:6።"	e523277b3d09f0eafee7cc1e5dfbdecf
				"ክልሰ-ሓሳባዊ ትርጉምን ግብራዊ ህላወን `ሓድነት`
By Our Voice Eritrea ፖለቲከኛታት፡ ነዛ ሓድነት እትብል ቃል መምስ ድሌታቶም ኣመሳሲሎም ዝተፈላለ ትርጉም ብምሃብ ኣብ ባይታ ብግብሪ እንከላ ከምዘየላ፡ ፈጺማ ትንፋስ ዘይብላ ክንሳ ድማ ከም ህያው ኣምሲሎም ክውርቕዋ ምርኣይልሙድ ተርእዮ ይኸውን ስለ ዘሎ፡ መጣልዒት ጆኴሮም
By Our Voice Eritrea
ፖለቲከኛታት፡ ነዛ ሓድነት እትብል ቃል መምስ ድሌታቶም ኣመሳሲሎም ዝተፈላለ ትርጉም ብምሃብ ኣብ ባይታ ብግብሪ እንከላ ከምዘየላ፡ ፈጺማ ትንፋስ ዘይብላ ክንሳ ድማ ከም ህያው ኣምሲሎም ክውርቕዋ ምርኣይልሙድ ተርእዮ ይኸውን ስለ ዘሎ፡ መጣልዒት ጆኴሮም ኮይና ክበሃል ይከኣል። ብኸመይን መኣስን ኢዮም ምስላ ዝቐያይርዎ ቅድሚ ምግላጽና፡ ቀንዲ ትርጉማን ግብራዊ ህላወኣን ምብራህ ኣድላይ ኮይኑ ይስመዓና። ስዒቡ ምስ ህሉው ኩነታትና
... 
ኡ ክሳብ ዝሃለወ፡ እዞም ኣብ ዘይእዋኑ ዝቀላቐሉ ዘለዉ ናይ ፍሉያት ወገናት ጠለባት፡ናቶም ብሕታዊ ሕቶ ጥራሕ ከምዘይኮነ ኩልና ክንፈልጦ ይግባእ። ረብሓ ሓደ ወገን ካብ መሰል መላእ ህዝቢ ኣግሊልካ ከም ውልቃዊ ጉዳይ ብዋንነት ሒዝካ ምስራሕ ንሓባራዊ ሕቶ ጅሆ ምሓዝ ኢዩ።
ደቂ-ሰብ ብባህሪና ትኲረት እንህቦ ጉዳይ ውልቃዊ ጠቕምና ኢዩ። ነዚ ረብሓ`ዚ ንምርካብ እንኽተሎ ሜላ ብዙሕ ኮይኑ፡ ኣብ ቅድመና ዝጎንፈና ሓባራዊ ረብሓ ዕቤቱ ብዘየገድስ ድሕር`ቲ ብሕታዊ ጉዳይና ናይ ምስራዕ ጠባይ ኣለና። እንተኾነ፡ ሓባራዊ ረብሓ ዘይዓቀብካሉ ወገን ኣብ ውሽጡ ውልቃዊ ጠቕምኻ ክሕልወልካ ኣይክእልን። ካብኡ ሓሊፉ መድረኽ ዝሰርዖ ቀዳምነታት ምህላዉ`ውን ክዝንጋዕ ኣይግባእን።
ብሕጽር ዝበለ ኣብ ሓንቲ ብፍትሒ ዘይትመሓደር ሃገር መሰል ማሕበራውያን ሓይልታት፡ ብሄራት፡ ሃይማኖታት…ወዘተ ክሕሎ ይኽእል`ዶ? ነ
...
for once and for all and be yourself for a change no matter how much inferior complex you suffer due to your past crimes and history.
Sirak July 15, 2016
It should be read ‘do you really think you look like genuine Eritrean then’?
Seif July 16, 2016
Teclay, don’t waste you time meddling in Eritrean affairs.
When Assenna tolerates your comments don’t think we are stupid to know who you are.
I don’t want insult Tigreyans because of a rascal like you.
Look after your business, you rootless bastard."	daf8b0902facd2fc8da1a8de78030c6a
				"“ኣምባሳደር ኤርትራ ኣብ ካርቱም ሱዳን ዝነበረ ዓብደላ ኣደም፣ ህዝቢን መንግስቲን ኤርትራ ዘሰከምዎ ሓላፍነት ክሒዱ ሃዲሙ ኣሎ።” ኣብ ኣጋ መወዳእታ ዓመተ-2002 ብረድዮ ድምጺ ሓፋሽ ኤርትራ ዝተቓልሐ ዜና ኢዩ ዝነበረ። ‘ሕሞር ካብ መዓር ክምቅር ክብል መጸጸ’ ከም ዝበሃል፣ ኣንቱም ኢሳይያስ ኣፈወርቂ ዝለኣኸኩም…ካብ ህዝቢ ኤርትራ ክትጎርሑ ክትብሉስ ያኢ ተኸሺሕኩም እምበር።
ኣምባሳደር ዓብደላ ኣደም እነሃ እምበኣር እታ ብድሕሪ ኣቶ መስፍን ሓጎስ ትልጎም ዘላ ምንሽር ህዝቢ ኤርትራ ናባኻ ኢያ ክትቀንዕ። ካብ ዓመተ-2000 ክሳብ’ዚ ዓመት እዚ ንስርዓት ህግደፍ ራሕሪሖም ክንደይ ኣምባሳደራትን ዲፕሎማትን ሃዲሞም ክነሶም፤ እታ ጥበበኛ ድምጺ ሓፋሽ ኤርትራ ግን ኣይተዛረበትሎምን። ግርም’ዶ ኣሎና ኣቶ ዓብደላ? እምበኣር ኣብ ዝቕጽሉ ክፋላት የራኽበና። ቅድሚኡ ግን ገለ ነገር ክትዛረብ ተስፋ 
... 
ማይነሽ ኪሮስ ትሪንዳድ፣ ስድራ ቤት ግርማይ ተስፋሚካኤል ወ.ዘ.ተ…/ እቲ ግናይ ወፍሪ ሓሽሽ ህግደፍ ምስ ተጀመረ ግን፣ ብሙሉኦም እቶም ዜጋታት ብዘይ ካሕሳ ተሃገሩ።
“ስለምንታይ ኢዩ መሬት ወኪ ብመንግስቲ ብዘይ ካሕሳ ተሃጊሩ” ኢላ ስለ ግራት ዓደቦኣ ኣብ ወጻኢ ንኣቶ ኣልኣሚን መሓመድ ስዒድ ዝሓተተት ኤርትራዊት፦ “ነቲ ካልእ ተሪፉ ዘሎ መሬት’ውን ገና ክንወስዶ ኢና” ዝብል መስደምም መልሲ ተዋህባ። ፋሉላዊ ስርዓት ህግደፍ ህዝቢ’ቲ ከባቢ ንምድንጋር ከኣ ሚኒስትሪ ቱሪዝም ብ2003 ዓ.ም. “መመረቕታ ቱሪዝም” ብዝብል ጥበብ፣ ቢራ ዝመልአት ዓባይ መኪና ጽዒኑ ናብ ፍልፍል ኣውረደ። ኣብቲ ባዕሉ ፕረ. ኢሳይያስ ዝተረኽበሉ መዓልቲ ከኣ፣ ከም መደዓዓሲ ንኩሉ ህዝቢ እቲ ከባቢ ጸዊዖም ከብዲ ምላሽ ቢራ ከስትይዎ ወዓሉ።
ሓመድ ከባቢ ፋጌና ኣብ ግዜ መግዛእቲ ጥልያን ምስቲ ሽዑ ካብ ኤርትራ ንመ
...
ራረብ ናብ ዝቕጽል ክፋላት ከነቕርቦ ምዃንና ምስናይ ይቕሬታ ንሕብር።
ኣብ መደምደምታ ክቡራት ተኸታተልትና ብእትልግሱልና ዘለኹም ዓቢ ናይ ታሪኽ ኣስተዋጽኦ፣ ምስጋናና ደጊምና ነቕርብ። ኣብ ዝቕጽል ክፋላት ጽሑፋትና ኣብ እነቕርበሉ ግዜ ከኣ ተሳትፎኹም ከም ዘይፍለየና እናኣረጋገጽና፣ በዚ ኣብ ታሕቲ ዘሎ ኣድራሻ ይጠቅም ኢዩ እትብልዎ ሓበሬታ ንክትልእኩልና ንሕብር።
ርሑስ ሓድሽ ዓመት 2011
ርሑስ በዓል ልደት!
ኣብ ዝቕጽል ጽሑፍ ብተመሳሳሊ ትሕዝቶ ክሳብ እንራኸብ ሰላም!
ናባና እትሰድዎ መልእኽቲ ድማ በዚ ዝስዕብ ኣድራሻ ኢዩ፦
This email address is being protected from spambots. You need JavaScript enabled to view it.
ኣለና፣ ከም ነጎዳ ሓጋይ ድምጺ ዕቡሳት ኢዩ።
ኣለኺ+ኣለኻ+ኣለኽን+ኣለኹም= ኣለና
ሞት ክናና ንኢሳይያስ!
ይቕጽል…"	2b388a9050f163ae5dedc90b112a7ecc
				"ፈስቲቫል ኤርትራውያን ነበርቲ ኣውስትራልያ፡ ካብ ዝተፈላለያ ከተማታት ዝተኣኻኸቡ ዜጋታትን ዕዱማት ኣጋይሽን ኣብ ዝተረኽቡሉ፡ ብ11 ጥሪ ብውዕውዕ ሃገራዊ መንፈስ ተኸፊቱ።
ጠቕላሊ ቈንስል ኤርትራ ኣብ ኣውስትራልያን ኒውዚላንድን ኣቶ መሓሪ ተኸስተ፡ ነቲ ፈስቲቫል ብወግዒ ድሕሪ ምኽፋት ኣብ ዘስመዖ ቃል፡ ናይ 2019 ፈስቲቫል፡ ኲነተ-ኲናት ብሃዋህው ሰላምን ምትሕብባርን ኣብ ዝተተከኣሉ እዋን ይካየድ ምህላዉን ፍሉይ መቐረትን ድምቀትን ከምዘለዎን ጠቒሱ፡ ዮሃናኡ ገሊጹ።
ኣብ’ቲ ጽንኩር እዋን ዓበይቲ መደባት ልምዓት ዘሰላሰሉ ህዝብን መንግስትን ኤርትራ፡ ኣብ እዋን ራህዋን ሰላምን ሃገር፡ ንምብልጻግን ንምምዕባልን ዝእግሞ ከምዘየለ ዘገንዘበ ኣቶ መሓሪ፡ ፈስቲቫል፡ ሃገራዊ መንነት ብምዂስኳስን ክብርታት ሕብረተ-ሰብና ብምዕቃብን ናብ ወለዶታት ንምስግጋር ሓላፍነት ዘሰክም መድረኽ ምዃኑን፡ ማሕበረኮማት ብዕቱብ ክሰርሓሉን ኣዘኻኺሩ።
ኣቦ-መንበር ኣወሃሃዲ ሽማግለ በዓላት ኣቶ ሳምሶም ኣማኑኤል ብወገኑ፡ ንተራን ኣበርክቶን ሃገራውያን ውዳበታት ኣብ ዝሓለፈ መድረኻት ብምጥቃስ፡ ውጥን መደባት መኸተ ልምዓት ንምዕዋት፡ ካብኣቶም ዝሕተት ከማልኡ ዘለዎም ድሉውነት ኣረጋጊጹ።
ብዘይካ’ዚ፡ ወከልቲ ምምሕዳራት መንግስቲ ቪክቶርያ፡ መሓዙት ኤርትራን ኤርትራውያንን፡ ከምኡ’ውን ወከልቲ ማሕበረ-ኮማት ኢትዮጵያ ናይ ደገፍ መልእኽትታት ኣስሚዖም።
ኣብ’ቲ ፈስቲቫል፡ ንጸጋታትን ባህልን ኤርትራ ዘንጸባርቕ ስእላዊ ምርኢት፡ ኣብ ልዕሊ ኤርትራ ዝተስገደደ እገዳ ንምፍሻል ንዝተኻየደ ቃልስን ጽንዓትን፡ ከምኡ’ውን ንታሪኽ ቃልሲ ህዝቢ ኤርትራን ብድሆታትን፡ ቃልሲ ምምጻእ ናጽነትን ድሕሪ ናጽነት ዘጋጠመ ቅሉዕ ወራራትን ሓያል መኸተ ህዝቢ ኤርትራን ዝገልጽ መግለጺታት ቀሪቡ።"	d938e7e0525fdc9078ff8f414cddcbb4
				"ደቀንስትዮ ብዘይካ’ቲ ካብ ኣተዓባያአንን ከባቢአንን ዘጥረየኦ ጠባይ፡ ተፈጥሮ ዝዓደለን ካብ ደቂ ተባዕትዮ ፍልይ ዝበለ ኣደናቒ ባህሪ ኣለወን። ገለ ካብኡ ምስ እንጠቅስ፡
* ናይ ምዝካር ክእለተን ልዑል’ዩ። ደቀንስትዮ ካብ ናይ ደቂ-ተባዕትዮ ዝዓቢ ‘ሂፖካምፑስ’ ኣለወን። ‘ሂፖካምፑስ’ ኣብ ክፋል ሓንጎልና ዝርከብ ኰይኑ፡ ናይ ምዝካር ክእለትና ዝኽዝን ኣካል’ዩ። ብኸምዚ፡ ደቀንስትዮ ቅድሚ ዓመታት ዝተገብረ ከይተረፈ ልዕሊ ደቂ ተባዕትዮ ብደቂቕ ክዝክራ ይኽእላ። ወዲ ተባዕታይ ግን ምዝኽኻር የድልዮ። ስለዚ ደቂ-ተባዕትዮ፡ ደቀንስትዮ ከም ዘይርስዓ ዘኪሮም፡ ዝብልዎን ዝተባህልዎን ከስተብህሉ ኣገዳሲ እዩ።
* ደቀንስትዮ ኣብ ሓደ እዋን ክሳብ ክልተ ስራሕ ክዓማ ይኽእላ። ንኣብነት፡ ኣብ ቲቪ፡ ፊልም እናተኸታተላ ከለዋ ብዘይ ጸገም ምስ መሓዙተን ከዕልላ ይኽእላ። ንወዲ-ተባዕታይ ከምዚ ክገብር ዝበዝሐ ግዜ ኣጸጋሚ’ዩ። ዘይከም ደቀንስትዮ ኣብ ሓንቲ ስራሕ ጥራይ’ዮም ጽቡቕ ከድምዑ ዝኽእሉ። * ሃገራት ኣብ ፖለቲካ ዝሳተፋ ደቀንስትዮ ብዝሐን ካብ ሓሙሽተ ሚእታዊት ዝሓልፍ ኣይኰነን፣ እንተዀነ ኣብ መራኸቢ ብዙሃን ልዕሊ 50 ሚእታዊት ሸፈነ ይረኽባ።
* ጓለንስተይቲ ልዕሊ ወዲ ተባዕታይ ስምዒታዊት’ያ። ንኣፍቃሪኣ ይኹን በዓል ቤታ፡ ፍቕራ ክትገልጸሉ ድሕር ኣይትብልን። በዓል ቤታ ወይ ኣፍቃሪኣ ኩሉ ግዜ ፍቕሩ ክገልጸላን ኣብ ሂወቱ ድማ ኣገዳሲት ምዃናን ክገልጸላ ትደሊ። ፍቕሩ እንተዘይገሊጹላ ዘይተገደሰላ ወይ ዘየፍቅራ ኰይኑ ስለዝስምዓ፡ ደቂ ተባዕትዮ ነዚ ከስተውዕልዎ ይግባእ።
* ወዲ ተባዕታይ ካብ ርእሱ፡ ጓለንስተይቲ ድማ ካብ ልባ’ያ ትዛረብ። ካብ ርእሲ ምዝራብ ንስነ-መጎት፡ ካብ ልቢ ምዝራብ ድማ ንስምዒት ይውክል። ስነ-መጎት ኣብ ጭብጥን ክውንነትን ዝምርኰስ ክኸውን ከሎ፡ ስምዒት ግን ግንፉል ሓሳብ እዩ። ስነ-መጎታዊ ጽቡቕ’ኳ እንተዀነ ብስነመጎት ጥራይ ክትምራሕ ግና ኣጸጋሚ’ዩ። ምኽንያቱ ፍቕሪ፡ ድንጋጸ፡ ርህራሀ፡ ጥበብ ኣብ ስምዒት እምበር ኣብ ስነ-መጎት የለዉን። ብኸምዚ ድማ’ዩ ደቀንስትዮ ልዕሊ ደቂ ተባዕትዮ ብፍሉይ ዘፍቅራን ዝድንግጻን። ስለዚ፡ እምበኣር’ዮም፡ ክልቲኦም ብኣተሓሳስባታት ተመላላእቲ ኰይኖም፡ ነዛ ዓለም ትርጉምን መቐረትን ከምዝህልዉዋ ዝገብሩ።"	18f0f4e9079b7d4cac2a794d62a67d9d
				"መዓስ እየ ክኽተብ ዝኽእል?
ዝተፈላለዩ ሰባት በየናይ ተርታ ናይ ምኽታብ ዕድል ክወሃቦም ከም ዘለዎ ብዓል መዚ ህዝባዊ ጥዕና ዝሃቦ ምኽሪ ኣሎ። መጀመርታ ዝኽተቡ ንኣብነት ኣብ ፍሉይ መንበሪ ዝነብሩ ሰባት፡ ልዕሊ 65 ዓመት ዕድሚኦም ሰባትን ኣብ ክንክን ጥዕና ዝሰርሑ ሰባትን እዮም።
ኵሎም 18 ዓመት ወይ ልዕሊኡ ዕድሜኦም ሰባት ንኽኽተቡ ዕድል ክወሃቦም እዩ።
ዋላ ኮቪድ-19 ሒዙካ ይንበር ንኽትክተብ ትምከር ኢኻ።
ጸረ ኮቪድ-19 ክታበት ኣብ ዳላርና
ጸረ ኮቪድ-19 ክታበት ኣብ ዳላርና ጀሚሩ ኣሎ።ኣብ ዳላርና ዝተፈላለዩ ጒጅለታት መዓስ ከም ዝኽተቡ ኣብ’ዚ ክተንብብ ትኽእል።እዞም ተሰሊዖም ዘለዉ ሰዓታት ግዝያውያን ስለ ዝኾኑ ክቅየሩ ይኽእሉ እዮም።እቲ ቀንዲ ወሳኒ፡ክንደይ ዝኣክል ቀረብ ክታበት ንዞባ ዳላርና ከም ዝወሃቦን እቲ ክታበት መዓስ ከም ዝመጽን እዩ።
ክታበት ጸረ ኮቪድ-19 ብ
... 
 ኣካሊት ዝተገበረልካ ወይ ድማ ምስ ከምኡ ዝተገበረሉ ሰብ ትነብር እንተ ኾይንካ።
ክንክን ምጽራይ ደም(ዳያሊስ) ዝግበረልካ ምስ ዝኸውን ወይ ምስ ከምኡ ዝግበረሉ ሰብ ትነብር እንተ ኾይንካ።
እቲ ክታበት፡ኣብ’ቲ ናትካ ማእከል ክንክን ጥዕና(ቮርድ ሰንትራለን) ወይ ኣብ ፍሉይ መቐበሊ ሕሙማን ክወሃበካ እዩ።
ብሕጊ ደገፍን ኣገልግሎትን(LSS) ከምኡ’ውን ብውልቃዊ ተሓጋጋዚ(ፐርሾንሊግ ኣሲስተንት) ሓገዝ ንዝረኽቡ ኣባጽሕ
ብመሰረት ሕጊ ደገፍን ኣገልግሎትን(LSS) ፍሉይ መግዳዕቲ ስለ ዘለካ ሓገዝ ዝወሃበካ ምስ ትኸውን። ነቶም ብመሰረት ድንጋገ ማሕበራዊ ድሕነት፡ረዳኢ ንኽህልዎም ክፍሊት ዝተፈቐደሎም እዉን እንተኾነ ይምልከቶም እዩ።እቶም ኣብ’ዛ ጒጅለ ዝርከቡ ሰባት፡ክታበት ንኽወሃቡ ብደብዳቤ ወይ ብተሌፎን ጻውዒት ክለኣኸሎም እዩ።
ኣብ ክንክን ጥዕናን ሕክምናን ዝሰርሑ ኣባላት
ኮቪድ-19 ከቢድ
...
ኣሎ።
ተመራመርቲ ካብ ብዙሓት ሃገራት ነዚ ክታበት ከማዕብልዎ ብሓባር ሰሪሖም እዮም። ብዙሓት ሃገራትን ትካላትን ካብ ምሉእ ዓለም ብዙሕ ገንዘብ ኣዋፊሮም እዮም። ስለዚ እዩ እዚ ክታበት ምምዕባሉ ሓጺር ግዜ ወሲዱ።
ኣብ ገጽ Så fungerar vaccin ብዛዕባ ክታበት ከተንብብን ፊልምታት ክትርእን ትኽእል ኢኻ።
ነቲ ናይ ኮቪድ-19 ዝርግሐ ምንካይ ምኽሪ ምስዓብ ቀጽሎ ኢኻ
ድሕሪ ምኽታብካ እውን ነቲ ናይ ብዓል መዝታት ምኽሪ ምስዓብ ክትቅጽሎ ኣለካ።
ድሕሪ እታ ናይ መወዳእታ ክታበት ክሳብ ጽቡቕ መከላኸሊ ትረክብ ካብ ሓደ ክሳብ ክልተ ሰሙን ይወስድ እዩ። ዋላ ተኸተብ እቲ ሕማም ክሕዘካ ንእሽተይ ተኽእሎ ኣሎ።
ከምኡ’ውን ዋላ ኣይትሕመም ነቲ ቫይረስ ከተመሓላልፎ ንእሽተይ ተኽእሎ ኣሎ። ንኣብነት ኣብ ኣእዳውካ እንተ ለጊቡካ።
እዚ ክታበት ንኽንደይ እዋን ከም ዝከላኸለልካ ፍሉጥ ኣይኮነን።"	1331e49c90020e702886de6eac838f12
				"ስርዓት ውፅኢት ተኮር (BSC) ተመራፂ ኮይኑ አሎ ፡፡ ስለዝኾነ አብ ዘመነ ኢንፎርሜሽን ትካላት ዕውታትን ብቑዓትን ተወዳደርቲ ኾይኖም ንምቕፃል ክኽእሉ ነባራዊ ኹነታት ተኸቲሎም ሜላታትን መሳርሒታትን መምፅኢ ለውጢ ብምጥቃም አፈፃፅማ አመራርሓን ናይ መለክዒ ስርዓታት ምልዋጥ ብተወሳኺ`ውን በብብርኩ ዝህልዎም አፈፃፅማ ምስ ስትራተጂታቶም ከተአሳስርዎም ይግባእ ፡፡
ብሄራዊ ክልላዊ መንግስቲ ትግራይ’ ውን ስትራተጂክ ተኮር ዝኾነ አፈፃፅማን ምዘናን ስርዓት ውፅኢት ተኮር (BSC) ምስ ትልሚ ዕብየትን ትራንስፎርሜሽንን ክልልና ብምውህሃድ ድልየት ተገልገልቲ ዘዕግቡ ግልጋሎት ብፅርየት ፣ ብተመጣጣኒ ዋጋን ብቕልጣፈን ንምሃብ ፣ ብተወሳኺውን ናይ ሰራሕተኛታት ክእለትን ተበግሶን ንቐፃሊ ምምሕያሽ እታዎት ብዝኾነሉ መልክዕ ብምጥቃም ናይ ክልልና ኹነታት አብ ግምት ብምእታውን ብምጥዕዓምን አብ ኩለን ትካላት መንግስቲ ክተኣታትው ብዝወሰኖ መሰረት አብ ፍልጠት ዝተመስረተ ስራሕ ንኽስርሕዎን ንክትግብርዎን እዚ መስርሕ ማንዋል ስርዓት ውፅኢት ተኮር (BSC) ተዳልዩ አሎ ፡፡"	5dcdc5e498e5c0219b498d70f783b63f
				"ዓለቅትን መንዳዓትን ህዝቢ ኤርትራ ብዓይኒ መነጸር (ካልኣይ ክፋል) – ተንኮላትን ኣዕናዊ ሜላታትን የማነ ገብረኣብ
ካልኣይ ክፋል ተንኮላትን ኣዕናዊ ሜላታትን የማነ ገብረኣብ ሓላፊ ፖለቲካዊ ጉዳያት ህግደፍን ኣማኻሪ ውልቀመላኺ ኢሳያስን የማነ ገብረኣብ (ማንኪ)፡ ብዘይካ’ቲ ስርዓት ህግደፍ ትልኽ እናበለ ክቅጽል ዝዋስኦ ወሳኒ ተራ፡ ኢሳያስ ብዝተፈላለየ ምኽንያት ስልጣኑ እንተዘይቀጺሉን ወይ’ውን ህዝቢ ኤርትራ ንምትላልን ንኸምስልን፡ “ካብ
ካልኣይ ክፋል
ተንኮላትን ኣዕናዊ ሜላታትን የማነ ገብረኣብ
ሓላፊ ፖለቲካዊ ጉዳያት ህግደፍን ኣማኻሪ ውልቀመላኺ ኢሳያስን የማነ ገብረኣብ (ማንኪ)፡ ብዘይካ’ቲ ስርዓት ህግደፍ ትልኽ እናበለ ክቅጽል ዝዋስኦ ወሳኒ ተራ፡ ኢሳያስ ብዝተፈላለየ ምኽንያት ስልጣኑ እንተዘይቀጺሉን ወይ’ውን ህዝቢ ኤርትራ ንምትላልን ንኸምስልን፡ “ካብ ስልጣነይ ተኣልየ” ኢሉ ንየ
... 
በሉኻ ግበረሎም ወይ ዓዶም ግደፈሎም” ሂወት’ዩ ዘሕልፍ ዘሎ።
ህግደፍ ሕጊ ኣልቦ ስርዓት ስለዝኾነ፡ ብቅዋም ዘይምእዘዝን ብህዝቢ ኤርትራ ስለዘይሕተትን፡ ዲጋታት ይተሃነጽ ወርቂ ይተሓፈስ፡ ንህዝቢ ኤርትራ ኣይንታዩን’ዩ ጥራይ ዘይኮነ፡ ኣብ ሃገርና ኣሎ ዝብሃል ዘሎ ጸጋታትን ሰላምን፡ ካብ ስደትን ጥሜትን ማእሰርትን ኣየድሕኖን’ዩ። ብዙሓት ናይ ቁጠባ ክኢላታት፡ “ኤርትራ ጀሚራቶ ዘላ ኩዕታ ዕደና ቁጠባኣ ክዓቢ ዓቢ ዕድል ኣለዋ” ኢሎም ትንተና ይህቡ ኣለዉ። ስርዓት ህግደፍ ብግዲኡ፡ “ኣይበልናኩምን’ዶ ተጻብኦ ስርዓት ወያነን ማሕበረሰብ ዓለምን መኪትና ናብ ጎደና ልምዓት ንምርሽ ኣሎና” ክብል ለይትን መዓልትን ይጀሃር ኣሎ። እቲ ቁምነገር ግን ኣብ ኤርትራ ክቡር መዓድናት ምርካቡን ቢልዮናት እቶት ክሕፈስ ምኽኣሉን ዘይኮነ፡ ኣብ ጁባ መን ይኣቱ’ሎ’ዩ። ይዕበ ይንኣስ ናይቲ ኣብ ኤርትራ ኣሎ ዝ
...
 ከምዘይኮነ ነዚ ጉዳይ ብቀረባ ዝፈልጡ ሰባት ይገልጹ። ቅድሚ ገለ ዓመታት፡ ኣብ ልዕሊ ብሪጋደር ጀነራል ስምኦን ዝተኻየደ ፈተን ቅትለትን ድሕሪኡ ዝስዓበ ምእሳር፡ ምቅታን ምህዳንን ኣብቲ ፈተን ቅትለት ኢድ ነይሩዎም ዝተባህሉ ተጋደንትን ነጋዶን ድማ፡ እቲ ኣብ መንጎ ዓበይቲ ድዑላት ብህርፋን ሽመት፡ ብስስዐ ገንዘብን ውልቃዊ ቅርሕንትን ዘንቀሎ ተርእዮ’ምበር፡ ፖለቲካዊ ዕላማን ሓልዮት ህዝቢ ኤርትራን ፍትሒ ንምንጋስን ኣይነበረን።
ጽላል ካብ ሕቡራት መንግስታት ኣመሪካ ሓምለ 2017
k.tewolde July 7, 2017
It is a nation full ticks and lice and is being eaten alive.Not familiar with most of the shrewd characters but it is good to know.Bring on the benzine.Thanks again Tsilal."	d0f2598740be2cba9662435f10f683d9
				"ማእከላይ ባይቶ ሰልፊ ዲሞክራሲ ህዝቢ ኤርትራ፡ ብ11 ሰነ 2022 ዝመዘዛ ኣሰናዳኢት ሽማግለ 4ይ ጉባአ ሰዲህኤ ብ9 ሓምለ 2022 ኣብ ዘካየደቶ ኣኼባ ንኡሳን ሽማግለታት ኣቚማ፡ ነፍሲ-ወከፍ ኣባል ናብተን ዝቆማ ንኡሳን ኣካላት ከፋፊላ፡ ዝመርሑወን ከኣ መሪጻ። እተን ዘቖመተን ንኡሳን ሽማግለታት፡ ክፍሊ ምድላው ናብ ጉባአ ዝቐርብ ንድፊ ሰነዳት፡ ክፍሊ ገንዘብን ቀረብን፡ ክፍሊ ምድላው ናብ ጉባአ ዝሳተፍቲ ኣባላትን ክፍሊ ዜናን እየን።
ኣሰናዳኢት ሽማግለ ኣብ ኣኼባኣ ናይ ዝሓለፈ ኣኼባ ቃለ-ጉባአ ተመያይጣ ኣብ ርእሲ ምጽዳቓ፡ ኣብ ርእሲ እቶም ብማእከላይ ባይቶ ዝተመዘዙ 13 ኣባላት ኣሰናዳኢት ሽማግለ፡ ኣብ ነፍሲ ወከፍ ንኡስ ሽማግለ ተመዲቦም ብዛዕባ ዝሰርሑ ተወሰኽቲ ኣባላት ሰልፊ እውን ተመያይጣ።
እዛ ሽማግለ፡ ኣቐዲማ ብ26 ሰነ 2022 ኣብ ዘካየደቶ በኹሪ ኣኼባ፡ ብጾት ኣድያም ተፈ
... 
ከም ሃገርን ህዝብን ኣይኮነን። እቶም ዝብህጎም ሰላም፣ ምዕብልና፣ ቅሳነት፣ ዕቤት፣ ኣብ ውሽጢ ሃገር ውግእን ወረ ውግእን ኣጥፊኡ ፡ምስ ኩሎም ጎረባብቱ ኣብ ሰናይ ጉርብትና ዝተመርኮሰ ዝፈጥር፡ ህዝቢ ኤርትራ ድማ ከም ታሪኽን ዘሎን ብተግባር ጻዕራም፣ ንስድራ-ቤቱ ሓላይ ኣብ ዝኸዶ ቦታን ሃገር ዓቢ ጽልዋ ዝገድፍ ብምዃኑ ኣብ ከባቢኡ ምስ ዝቅመጡ እንበኣር እናተወዳደረ ናብርኡ ከማሓይሽ ከም ዝኽእል ተስፋ ዝቅመጦ ህዝቢ እዩ።
ናብኡ ንምብጻሕ እንበኣር ደንበ ተቋውሞ ሽግራቱ እናኣለየ፡ ብዝያዳ ሎሚ ኩላትና እቲ ውድቀት ናይ'ዛ ሃገርና ኤርትራ ብጀካ እዚ ሓይሊ ደንበ ናይ ለውጢ ካልእ፡ ከም ስርዓት ምልኪ ይኹን ካልእ ናይ ግዳም ሓይልታትን ተሓባበርቶም ደቂ እዛ ሃገር ከድሕንዎ ክከላኸልሉ ኣይክእሉን። ስለዚ እዚ ደንበ'ዚ ብዙሕ ዝንቀፈሉ ጉዳይ ከም ዘለው ኩላትና እንረዳድኣሉ ነገር እዩ። እንተኾ
...
ዘመልከተ እቲ መግለጺ ሓቢሩ።
ኣብዚ እዋንዚ ኢትዮጵያ ዝበዝሑ ስደተኛታት ብዕቋብ ካብ ኣፍሪቃ 3ይ፡ ካብ ዓለም ከኣ 9ይ ደረጃ ሒዛ ዘላ ሃገር ምዃና ኣብቲ ናይ ባንክ ዓለም መግለጺ ተጠቒሱ። ካብቶም ኣብ ኢትዮጵያ ዘለዉ ስደተኛታት፡ መብዛሕትኦም ኤርትራውያን፡ ደቡብ ሱዳናውያንን ሶማላውያንን እዮም። ጠንቂ ስደት ናይ ኩሎም ከኣ ዘይምርግጋእ ዘስዓቦ ቀጻሊ ምምዝባል እዩ።
ሰልፊ ዲሞከራሲ ህዝቢ ኤርትራ (ሰዲህኤ)፡ ኣብ 3ይ ጉባአኡ ንስደተኛታት ብዝምልከት ኣብ ዘቕረቦ መጸዋዕታ፡ “በጉዳይ ስደተኛታት ዝምልከተን ዓለም ለኻዊ ትካላትን ሃገራትን፡ ናይ ዓለም ሕግታት ኣኽቢረን፡ ኣብ ኤርትራ ዘሎ ስርዓት መሰላት ህዝቢ ዘየኽብር፡ ህዝቢ ሃገሩ ራሕሪሑ ክወጽእ ዝደፋፍእን ዜጋታቱ ምቕባል ዝሕሰምን ምምሕዳር ምዃኑ ኣሚነን፡ መሰል ኤርትራውያን ስደተኛታት ንከኽብራን ይምሕጸነን።” ከም ዝብል ዝዝከር እዩ።"	ed4d5193b681e9719f133110eb096e43
				"Radio Erena: 24 February 2019
ምምሕዳር ክልል ኦሮሚያ ካብ ማስተር ፕላን ወጻኢ’ዩ ብምባል ኣብ ከባቢ ከተማ ኣዲስ ኣበባ ኣባይቲ ናይ ምፍራስ መስርሕ ብሰፊሑ ይቕጽሎ ከምዘሎ፤ ካብታ ከተማ ዝተመሓላለፈ ዜና ኣመልኪቱ።
እዚ ንልምዓት ኣብ ዝተሓዝአ ቦታ ብዘይሕጋዊ ፍቓድ ተሃኒጹ ተባሂሉ ዝዓኑ ዘሎ ኣባይቲ፤ ልዕሊ 12000 ከምዝበጽሕ’ዩ ዝግለጽ። ዛጊት ብኣሽሓት ዝነብሩሉ ዝነበሩ ልዕሊ 930 ኣባይቲ ዓንዩ ኣሎ።
ገለ ነበርቲ ናይቲ ፈሪሱ ዘሎ ኣባይቲ ንጋዜጣ ዘሪፖርተር ኣብ ዝሃቡዎ ቃል፤ካብ ምምሕዳር ከተማ ፍቓድ ዝተዋህቦም ምዃኖም ክገልጹ እንከለዉ፤ ካልኦት ከኣ ዝኾነ ሕጋዊ ኣገልግሎትን ወረቐት መንነትን ኣብ ምርካብ በቲ ኣድራሽኦም ክጥቀሙ እንከለዉ ሕጋዊ ዝነበረ ኣባይቲ፤ ሕጂ ሃንደበት ንምንታይ ዘይሕጋዊ ከምዝኾነ ኣይተረደኣናን ክብሉ ምረቶም ገሊጾም።
ምምሕዳር ከተማ ኣዲስ ኣበባ ብወገኑ ኣብ ዝሃቦ መግለጺ፤ ዝበዝሐ ካብቲ ዝፈርስ ዘሎ ኣባይቲ፤ ኣቐዲሙ በቲ ምምሕዳር ተገዚኡ ንካልእ ዕላማ ተሓዚኡ ዝጸንሐ ከምዝኾነ ድሕሪ ምምልካት፤ ዳግማይ ዋጋ ክኽፈሎ ምፍቃዱ፤ ዝሓለፈ ምምሕዳር ናይታ ከተማ ክሕተተሉ ይግባእ ኢሉ።
ብኣንጻር’ቲ ኩሉ ዝመጾ ዘሎ ተቓውሞታት፤ ኩሉ’ቲ 12 ሽሕ ኣባይቲ ክሳብ ዝፈርስ ነዚ መስርሕ ክቕጽሎ ምዃኑ እቲ ምምሕዳር ኣፍሊጡ።
======================"	c84e4e3c997998341764b6f278ebadeb
				"ሚኒስትሪ ጥዕና፡ ሕማም ዓሶ ንምቁጽጻር፡ ስትራተጂያዊ ውጥን ብምሕንጻጽ፡ ካብ 2017 ክሳብ 2021 ኣብ ዘሎ ዓመታት – ኣብ 17 ዓሳው ዝበሃል ንኡሳን ዞባታት ምሉእ ብምሉእ ንምጥፋኡ፡ ምስ ዝተፈላለዩ ናይ ስራሕ መሻርኽቲ ተወሃሂዱ ይሰርሕ ከምዘሎ ገሊጹ።
ኣባል ቤት-ጽሕፈት ምቊጽጻር ሕማም ዓሶ፡ ኣቶ ኣማን ጐይትኦም፡ ነቲ ዛጊት ተመዝጊቡ ዘሎ ውጽኢት ብምዕቃብ ናብ ዝበለጸ ደረጃ ንምድያቡ፡ ቀጻሊ ናይ ምክትታልን ምክልኻልን ንጥፈታት ከምኡ’ውን ጐስጓሳት ይካየዱ ከምዘለዉ ሓቢሩ።
ኣብ’ቲ ብብዝሒ ብዓሶ ዝጥቃዕ ከባቢታት፡ እቶም ቀንዲ ጠንቅታት – ጽሬት ከባቢ ዘይምሕላው፡ ዘይውሑስ ኣጠቓቕማ ናሙስያ፡ ምስ ሓመምካ ብኣጋ ናብ ሕክምና ዘይምኻድን ዝተዋህበካ መድሃኒት ብግቡእ ዘይምውሳድን ከምዘጠቓልሉ ዝሓበረ ኣቶ ኣማን፡ ብኣውራኡ ምጥፋእ ሕማም ዓሶ ኣብ ንቕሓት ሕብረተ-ሰብ ከም ዝምርኰስ ኣረዲኡ።
ኣቶ ኣማን፡ ዝኾነ ሰብ ምልክታት ሕማም ዓሶ ምስ ዝስመዖ፡ ኣብ ውሽጢ 24 ሰዓታት ናብ ትካል ጥዕና ክኸይድን ዝተዋህቦ መድሃኒት ብግቡእ ክወስድን ብምልባው፡ ጣንጡ ዝጸፈየቶ እንቋቚሖ ኣብ ውሽጢ 8 መዓልታት ስለዝነቊሕ፡ ሕብረተሰብ ሰሙናዊ ጽሬት ከባቢ ከዘውትር ተላብዩ።"	c82b65bd81d009d68bd833c2e83425f8
				"ኣገደቲ ሓበሬታ
ምስ ምስ Secours(ሰኩር) ሰኩር ፖፑሌር""secours populaire"" ትርጉሙ ናይ ሰባት ሓጋዚ ሩፍታ ማለት እዩ፣
ናብ ኩሉ ተሳተፍቲ ዝዓለመ
ዋጋ
እንታዩ’ዩ ?
ከም ናትና ናህሪ ቋንቋ ፈረንሳ ምእንቲ ክንማሃር፣ ዝሕግን ናይ ውልቅኻ መድብ ናይ ትምህርቲ እዩ።
ብኻልእ ኣገላልጻ
ብውልቅና እንመሃሮ ትምህርቲ ቋንቋ ፈርንሳይ ምኽን ያቱ ምስቲ ንዓና ዝጥዕመና መዓልትን ግዜን ሃዋህውን ክሰማማዕ መታን፣
ንምንታይከ የዘገድስ?
እቶም ወለንተኛታታ ምስቲ በጺሕካዮ ክዮ ዘልኻ ኺ ናይ ፍልጠት ደረጃ ማዕረ ዝኸይድ፣ ዝተፈላለየ መደባት ኣዳልዮም ኣለዉ፣
እዚ ድማ ምእንቲ ብቕልጡፍ ኣብ ምዕሟቕ ፍልጠትኩምን፣ ዝተወሰኑ ጠቓሚ ዝኾኑ ንድሌትካ ዝመጣጠኑን ነገራት የፍልጠካ።
ከመይ ንገብሮ?
በዚ ቁጽሪ ስልክና ክትረኽቡና ትኽእሉ ኢኹም፣
03 80 30 20 70.
ኣድራሻና : 15 rue de la Brot ""ሩ ደ ላ ብሮት"" ኣብ ናይ ስራሕ ሰዓታትና ክትመጹና ትኽእሉ ኢኩም፣.
እዚ ፋልይ ጠቓሚ ኮይኑ ዶ ረኺብኩሞ ?
ን ዝተርጎሙን: ርእይቶኦም ዘበርከቱን ኩሎም ነመስግን
13 ናብ ናይ ኣበርከትቲ መደብ ተላኢኹ"	cb79f846ddafb87770273ede8d6787bb
				"- Characteristics of Chauvinism መለልይታት ጸብለልትነት
- Characteristics of Chauvinism መለልይታት ጸብለልትነት
- Democratic Federalism its advantages and disadvantages
- ደምዳሚ መግለጺ 4ይ ስሩዕ ኣኼባ ማእከላይ መሪሕነት ደሞክራስያዊ ግንባር ሓድነት ኤርትራ (ደግሓኤ)
- ኣፍሪቃ፡ ሓንቲ ሃገር ወይስ ሓንቲ ኣህጉር?
- ንእንኮ-ሰባዊ ገዛኢ ዓወት፡ ንህዝቢ ኤርትራ ዘሕፍር መርድእ ሞት ስርዓተ ትምህርቲ፡-
- Experience of Eritrean National Unity and modes of transition to democracy in Eritrea?
- ብምኽንያት ባሕቲ መስከረም ምጅማር ብረታዊ ቃልሲ ህዝቢ ኤርትራ ብደሞክራስያዊ ግንባር ሓድነት ኤርትራ ዝወጸ ውድባዊ መግለጺ።
- State and Constitution bui
... 
ሪ ምክልኻል እንታ ሃገር ተተኪኡ።
- Details
- ድ.ሰ.ድ.ኤ.
መእተዊ ብፁዓን ጳጳሳት ካቶሊካዊት ቤተክርስትያን ኤርትራ ከም ቀደሞምን ብዘለዎም ተልእኾን ሓልዮት መጓሰን፡ ሰንፈላል ኮይኑ ዘሎ ህሉው ኵነታት ዓድናን ከቢድ ደመና ኣንጸላሊዎ ዘሎ ኣካይዳ ሕዝብናን ብዚምልከት ሓዳስ ሓዋርያዊት መልኽቲ(“ሰላመ… ለርሑቃን፣ወሰላመ ለቅሩባን/ ሰላም ንሰብ ርሑቕ ቀረባ/ PEACE TO YOU WHO WERE FAR OFF AND TO THOSE WHO WERE NEAR) ንሃገራዊ ዕርቂ ትጽውዕ ኣውጺኦም ኣለዉ። እዚ መቐጸልታን ዓይነታዊ ኣካይዳን ካቶሊካዊት ቤትክርስትያን ኣብ መላእ ዓለም፡ ንክብሪ ወዲሰብን ንሓቀኛ ሰብኣዊ ዕብየትን መሰረት ዝገበረ እዩ።
- Details
- ድምጺ ሰላምን ደሞክራስን ኤርትራ
ብሄራትን ብሄረ-ሰባትን ህዝብታት ኤርትራ፡ መምርሒ ስርዓተ ሃይማኖት ዝእዝዞ ብምልኣት ዝፍጽምን ዘ
...
ያዊ ክብረታት ዚጋታት ኤርትራ ማዕረን፣ፍትሕን፣ ሰላምን ኣብ ኤርትራ ኣብ ግምት ዘእተው ኣጀማምራ ኣይነበረን፣ ብኣንጻሩ መን ዘምጻልካ ናጽነት ኢኻ ትዛረብ ዘሎኻ ፈቲኻ ጸሊእካ ንሕና ኢና ንገዝኣካ ብዝብል ትምክሕታውን ጸብለልታውን ስለዝነበረ፣ እቲ ሎሚ ኣብ ኤርትራ ሰብኣዊ መሰላት ዘይምኽባርን፣ ንሕልና ወዲ ሰብ ዘቈጥዕ ባርባራዊ ተግባራትን፣ሕዝቢ ኤርትራ ሓሳባቱ ብነጻ ዘይምግላጽን፣ ናይ እምነትን ሓርነትን ምስኣኑ ብሰንኪ እዚ ኣተሓሳስባ ኢዩ።
- Details
- ድምጺ ሰላምን ደሞክራስን ኤርትራ
ክብረት ሰብኣዊ መሰል ኤርትራውያን ይገሃስ ኣሎ። ኤርትራዊ ይጽረፍ፣ ይህረም፣ ይጭወ፣ ይደሚ፣ ይቕተል፣ ንብረቱ ይራሰ ይዋረድ ኣሎ። ነዚ ዓይነተ ብዙሕ በደላት’ዚ ዝፍጽም ዘሎ ከኣ ኤርትራዊ’ዩ። ዘስካሕክሕ ጥሕሰት ሰብኣዊ መሰል ዝፍጸመሉ ዘሎ ሃገርን ቦታን’ውን ኣብ ካልእ ዘይኮነስ ኣብ ኤርትራ’ዩ።"	dafbce76efd8b79e365f642e25924fbf
				"“ኣምላኽ ሕጉስ ወሃቢ እዩ ዚፈቱ።”—2 ቈረ. 9:7።
1. ብዙሓት ውልቀ ሰባት እንታይ መስዋእትታት እዮም ዚኸፍሉ፧ ስለምንታይከ፧
ሰባት ምእንቲ እቲ ኣዝዩ ዜገድሶም ነገራት ኢሎም ብፍቓደኛነት መስዋእቲ ይኸፍሉ እዮም። ወለዲ ድማ ምእንቲ ደቆም ኢሎም ግዜኦምን ገንዘቦምን ጕልበቶምን ይህቡ እዮም። መንእሰያት ስፖርተኛታት፡ መሳቱኦም እናተዘናግዑ ኸለዉ፡ ንሳቶም ግና ኣብቲ ንሃገሮም ወኪሎም ዚገብርዎ ውድድር ኦሎምፒክ ምእንቲ ኺዕወቱ፡ በብመዓልቱ ንሓያሎ ሰዓታት ኣበርቲዖም ይለማመዱ እዮም። የሱስ እውን እንተ ዀነ፡ ምእንቲ እቲ ኸም ኣገዳሲ ገይሩ ዚርእዮ ዝነበረ ነገራት፡ መስዋእቲ ኸፊሉ እዩ። ደድሕሪ ምሾት ኣይኰነን ዚስዕብ ነይሩ፣ ቈልዑ እውን ኣይወለደን። ኣብ ክንዳኡስ፡ ረብሓታት መንግስቲ ኣምላኽ ኣብ ምድንፋዕ እዩ ኣተኲሩ። (ማቴ. 4:17፣ ሉቃ. 9:58) ሰዓብቱ እውን፡ ንመንግስቲ ኣምላ
... 
ብ1904 ሓውና ቻርለስ ቴዝ ራስል፡ “ነፍሲ ወከፍ ሰብ ንገዛእ ርእሱ፡ ናይ ግዜኡን ናይ ሓይሉን ናይ ገንዘቡን ወ.ዘ.ተ. መጋቢ ንኪኸውን ብጐይታ ኸም እተሸመ ገይሩ ኺሓስብ ኣለዎ፣ ነፍሲ ወከፍ ድማ ነቲ ተውህቦኡ ንኽብሪ ጐይታ ኢሉ ብዚከኣሎ ዓቕሚ ኺጥቀመሉ ኣለዎ” ኢሉ ጽሒፉ ነበረ። ምእንቲ የሆዋ ኢልና መስዋእቲ ምኽፋልና ብዙሕ በረኸት ዜምጽኣልና እኳ እንተ ዀነ፡ እተወሰነ ዋጋ ግና ንኸፍል ኢና። (2 ሳሙ. 24:21-24) እሞኸ ነቲ ዘሎና ነገራት ብዝበለጸ ኽንጥቀመሉ ንኽእልዶ፧
9. ንኣጠቓቕማ ግዜና ብዚምልከት፡ ካብቲ ኣብ ሉቃስ 10:2-4 ዚርከብ ቃላት የሱስ እንታይ ስርዓት ኢና እንረክብ፧
9 ግዜና። ንጽሑፋትና ምትርጓምን ምሕታምን፡ ንቦታታት ኣምልኾ ምህናጽ፡ ንዓበይቲ ኣኼባታት ምውዳብ፡ ኣብ ዕዮ ረድኤት ምክፋል፡ ከምኡውን ኣብ ካልእ ብዙሕ ኣገዳሲ ንጥፈታት ምዕያይ ብዙሕ ግዜ እዩ
...
 ብዛዕባ እንታይ ኢና ኽንሓስብ ዘሎና፧
17 ብዙሓት ኣሕዋትን ኣሓትን ነቲ ምስ መንግስቲ ኣምላኽ ዚተሓሓዝ ኣገዳሲ ንጥፈታት ንምድጋፍ፡ ‘ንገዛእ ርእሶም ከም መስዋእቲ መስተ ይኽዕዉ እዮም።’ (ፊል. 2:17) ነቲ እዞም ኣሕዋት እዚኦም ዜርእይዎ ናይ ምሃብ መንፈስ ካብ ልቢ ኢና እነማስወሉ። ኣንስትን ደቅን እቶም ኣብ ንጥፈታት መንግስቲ ኣምላኽ መሪሕ ግደ ዘለዎም ኣሕዋት እውን፡ በቲ ዜርእይዎ መንፈስ ልግስን ጥቕሚ ርእስኻ ናይ ምስዋእ መንፈስን ኪንኣዱ ይግብኦም እዩ።
18 ንረብሓታት መንግስቲ ኣምላኽ ንምድጋፍ፡ ብዙሕ ዕዮ እዩ ዜድሊ። ስለዚ፡ ኣብዚ ዕዮ እዚ ብእተኻእለና መጠን ብዙሕ ኣበርክቶ ኽንገብር እንኽእል ብኸመይ ምዃኑ፡ ኵላትና ብጸሎት ንሕሰበሉ። ሕጂ ዀነ “ኣብ ዚመጽእ ስርዓት ዓለም” እንረኽቦ ዓስቢ ብዙሕ ከም ዚኸውን ድማ ርግጸኛታት ክንከውን ንኽእል ኢና።—ማር. 10:28-30።"	f33bd40e977cdadce17cc567a98e84c7
				"መራሒ ተቓዋሚ ውድብ ኬንያ ራይላ ኦዲንጋ ሎሚ ሰሉስ 25 ሓምለ 2023: ""ኣፍሪቃ ኣብ ኲናት ሩስያን ዩክሬንን መርገፂ ክትሕዝ ኣለዋ"" ክብሉ ኣብ ዝሃብዎ ጋዜጣዊ መግለፂ ምዝራቦም ሮይተርስ ሓቢሩ።
ንሶም ነዚ ዝበሉ ሩስያን ሃገራት ምዕራብን ኣብ ኣፍሪቃ ጽልዋ ንምፍጣር ኣብ ዝወዳደራሉ ዘሎ ሕጂ እዋንን መራሕቲ ኣፍሪቃ ካብ 27-28 ሓምለ ኣብ ሴንት-ፒተርስበርግ ዝካየድ ዋዕላ ሩስያ ኣፍሪቃ ንምስታፍ ይዳለወ ኣብ ዘለዉሉ እዋን እዩ።
ኦዲንጋ ነቲ ጉባኤ ኣብ ጽቡቕ እዋን ይካየድ ኣሎ ከምዘይኣምኑ ብምሕባር ቅኑዕን ግጉይን ጥራይ ኣማራፂ ኣብ ዝኾኑሉ ጉዳይ ገለልተኛ ምዃን ኣይከኣልን ስለዝኾነ ኣፍሪቃውያን መራሕቲ ፅኑዕ መርገፂ ክሕዙ ኣተሓሳሲቦም።
እኽሊ ዩክሬን ውሑስ ኮይኑ ብፀሊም ባሕሪ ናብ ዕዳጋ ዓለም ንኽበፅሕ ዝገበረን ንሓደ ዓመት ዘገልገለን ስምምዕ ኣብ ዝሓለፈ ሰሙን ሩስያ ረብሓኣ ኣብ ግምት ዘእተወ ኣይኾነን ክትብል ነቲ ስምምዕ ከምዘይተናውሖ ምፍላጣ ይዝከር።
ቅጥዒ"	b2b718fc692ec74e48f7f8a1c0d887ca
				"Radio Erena: Sunday, 20 August 2023
ሕብረት ኤውሮጳ፤ ፕረዚደንታዊ ምርጫ ዚምባብወ ንምትዕንቓፍ ምትእትታው ይገብር ኣሎ፤ ክብሉ ሰበስልጣን’ታ ሃገር ንዘቕረቡዎ ክሲ፤ እቲ ሕብረት ናይ ኣሉታ ምላሽ ሂቡሉ።
ሕብረት ኤውሮጳ፤ ኣብ 23 ነሓሰ ንዝካየድ ምርጫ ፕረዚደንት፤ ኣመሓደርትን ኣርቀቕቲ ሕጊን ዝከታተል ተዓዛቢ ጉጅለ ናብ ዚምባብወ ምልኣኹ ኣቐዲሙ ገሊጹ’ዩ።
ኣብዚ ብሰበስልጣን መንግስቲ ዝቐርብ ዘሎ ክሲ፤ ብዛዕባ’ቲ ምርጫ ጸብጻብ ንምትሕልላፍ ናብታ ሃገር ንዝኣተዉ ጋዜጠኛታት ወጻኢ፤ ልኡኻት ሕብረት ኤውሮጳ ረኺቦም ብላዕ ይህብዎም ኣለዉ ዝብል እዩ።
ሓላፊ ተዓዛቢ ጉጅለ ሕብረት ኤውሮጳ ፋብዮ ማሲሞ ካስታልዶ ብቀዳም 19 ነሓሰ ኣብ ዝሃቦ ቃል፤ ንዓሰርተታት ዓመታት ስልጣን ሒዙ ዘሎ ሰልፊ ዛኑ ፒኤፍ፤ ንህዝቢ ዚምባብወ ከጋግይ፤ ኮነ ኢሉ ናይ ሓሶት ክስታት የቕርብ ኣሎ ብምባል፤ ሕብረት ኤውሮጳ ኣብታ ሃገር ዝካየድ ምርጫ፤ ናጻን ርትዓዊን ንምዃኑ ንምርግጋጽ ኣበርቲዑ ክሰርሕ ምዃኑ ገሊጹ።
ኣብዚ ንረቡዕ ክካየድ ተመዲቡ ዘሎ ምርጫ፤ ወዲ 80 ገና ኣብ ስልጣን ዘሎ ፕረዚደንት ኤመርሰን መንጋጓን፤ ወዲ 45 ዓመት ኔልሰን ቻሚሳን ቀንዲ መቐናቕንቲ ኮይኖም ቀሪቦም ኣለዉ።
ኣብ ዝሓለፈ ምርጫ ዚምባብወ፤ ኔልሰን ቻሚሳ ብጸቢብ ፍልልይ ናይ ድምጺ እዩ ብኤመርሰን መንጋጓ ተሳዒሩ።"	de41cbaf9de550630e5cf21908a70202
				"“ስጉምትታት ምፍዳይ-ሕነ ኣብ ልዕሊ ኤርትራዉያን ስደተኛታት ደዉ ክብል ይጽውዕ!” ፊሊፖ ግራንዲ
ኣብ ክልል ትግራይ ዝርከቡ ኤርትራዉያን ስደተኛታት፡ ቀጻሊ ግዳያት ናይ’ቶም ኣብ’ታ ክልል ብዝራጸሙ ኩሎም ሓይልታት ዝዉሰዱ ናይ ሕነ ምፍዳይ ስጒምትታት ጭውያ፡ መስወርቲ፡ መግረፍቲን ማእሰርቲን ኮይኖም ምህላዎም፣ ሓላፊ ላዕለዋይ ተጸዋዒ ንጉዳይ ስደተኛታት ውድብ ሕቡራት ሃገራት ፊሊፖ ግራንዲ ሓቢሩ።
ንሱ፡ ብ13 ሓምለ 2021 ኣብ ዘውጽኦ ወግዓዊ መግለጺ ፣ ትካሉ ብኩነታትን ድሕነትን ናይቶም ኣብ ክልል ትግራይ ዝርከቡ ኤርትራዉያን ስደተኛታት ኣብ ቀጻሊ ሻቕሎት ከምዝርከብ ጠቒሱ፣ ኣብ ዝሓለፈ ወርሒ ሕዳር ናይ 2020 ኣብ ክልል ትግራይ ኲናት ካብ ዝጅምር፡ ዛጊት ኣብ ልዕሊ ኤርትራዉያን ስደተኛታት ተፈጺሞም ብዛዕባ ዝበሃሉ ኩሉዓይነታዊ በደላት እኹል መርትዖታት ውኒኑ ከምዘሎ ኣረዲኡ።
ኣብ ዉሽ
... 
ን ዝውረደ ዕንወትን ምምዝባልን ጀሚርካ ክሳዕ እቶም ኣብ ዝሓለፉ ቀረባ ሳምንቲ ኣብ መዓስከራት ማይ-ዓይኒን ዓዲ-ሓሩሽን ብጸላም ክፍጸሙ ቀንዮም ዝተበሃሉ በደላት፡ ኣብ ቀጻሊ ሻቕሎት ከምዝርከብ ዝሓበረ እቲ ሓላፊ ላዕለዋይ ተጸዋዒ ንጉዳይ ስደተኛታት፡ ኣብ’ተን ስደተኛታት ዝርከቡለን መዓስከራትን ከተማታትን ክልል ትግራይ ብዝተፈላለዩ ዕጡቓት ሓይልታት ዝወርድ ዘሎ በደል ብቕልጡፍ ደዉ ክብል ጸዊዑ ኣሎ።
ኣብ ዝሓለፋ ሳምንታት ኣብ ከተማ ሽረ ኣብ ልዕሊ ኣማኢት ኤርትራዉያን ስደተኛታት ኣልማሚ ቅትለት ተፈጺሙ ንዝብል ዘረባ እኹል ሓበሬታ ዘየካፈለ ፍሊፖ ግራንዲ፣ ኣብታ ከተማ ብኣማኢት ዝቚጸሩ ኤርትራዉያን ስደተኛታት ተኣሲሮም ኣለዉ ንዝብል ጥርዓን ግን ካብ ሰብ-መዚ ከተማ መቐለ መልሲ ክወሃብ ይጽበ ምህላዉ ኣረዲኡ ኣሎ።
ኣብ ልዕሊ ኤርትራዉያን ስደተኛታት ብተራጸምቲ ሓይልታት ዝወርድ ወገናዊን
...
 ዝኾነ ቅድመ ኩነት ደዉ ኽብል፡ ሰብ-ስልጣን ክልላዊ መንግስቲ ትግራይን ፈደራላዊ መንግስቲ ኢትዮጵያን ሓላፍነቶም ከልዕሉ እዋኑ ምዃኑ እዉን ኣቶ ፊሊፖ ግራንዲ ኣተሓሳሲቡ ኣሎ።
ኣብ ክልል ትግራይ ኣብ ልዕሊ ኤርትራዉያን ስደተኛታትን ሰላማዊ ህዝቢ እታ ክልልን ወሪዱ ዘሎ ሓደጋ ብሰብኣዊ ሓገዛትን ነቲ ሓገዛት ዘካውን ሰብኣዊ ኣጠማምታን ጥራይ ከምዝፍታሕ ዘተሓሳሰበ ኣቶ ፊሊፖ ግራንዲ ኣብ መወዳእታ፣ ላዕለዋይ ወኪል ንጉዳይ ስደተኛታት ውድብ ሕቡራት ሃገራት፡ ኣብ ትግራይ ሰብኣዊ ሓገዛት ብቕልጡፍ ንኽባጻሕ ናይ መጓዓዝያን መራኸቢታትን ፣ ኤሌክትሪክን ባንኪን ኣገልግሎታት ብቕልጡፍ ስራሑ ክጅምር ኣገዳሲ ምዃኑ ብምስማር፣ ድሕነት ናይ’ቶም ኣብ መዓስከራትን ከተማታትን ክልል ትግራይ ኣብ ሓደጋ ዝርከቡ ኤርትራዉያን ስደተኛታት ንምርግጋጽ ፡ ኩሎም ዝምልከቶም ወገናት ብሓላፍነት ክሰርሑ ጸዊዑ ኣሎ።"	9a3da49d9d935dc7f49df3af5ab3e9d9
				"ዞባ ሰሜን ኣመሪካ ደሞክራስያዊ ግንባር ሓድነት ኤርትራ ሓሙሻይ ዞባዊ ጉባኤ ኣካይዱ
ዞባ ሰሜን ኣመሪካ ደሞክራስያዊ ግንባር ሓድነት ኤርትራ (ደግሓኤ) ኣብ ዕለታት 17 ን 18 ለካቲት 2018 ሓሙሻይ ጉባኤ ከም ዘሰላሰለ፡ ዞባዊ ጉባኤ ብዝኽሪ ሰማእታት ተኸፊቱ፡ ዓመታዊ ጸብጻብ ስራሕ ብኣቦ-መንበር እቲ ዞባ ብጽሑፍ ተዳልዩ ከም ዝተነበን ጉባኤኛ ከም ዝተኻተዓሉን ካብ’ቲ ቦታ ዝመጸና ሓበሬታ ኣረጋጊጹ።
ቀጺሉ፡ ጸብጻብ ገንዘብ ብኦዲት ናይ’ቲ ዞባ ቀሪቡ ብምሉእ ድምጺ ከም ዝጸደቐ፡ ካብ ኣቦ-መንበር ውድብ ናብ ዞባዊ ጉባኤ ዝተላእከ መልእኽቲ ከም ዝተነበ፡ ብምቕጻል ነታ ካብ ናብ ክትመርሕ ዝጸንሐት ዞባዊ ሽማግለ ብምምስጋን፡ ንጉባኤ እትመርሕ ሰለስተ ዝኣባላታ ሽማግለ ብምምራጽ፡ ኣጀንዳ ሰሪዑ፡ ካብ ዝሓለፈ ጉባኤ ክሳብ ሎሚ ከመይ ጸኒሕና? እንታይ መዲብና እንታይ ኣሳሊጥና? እንታይ ጸገማትከ
... 
ን ፖሊሲኡን ዝኾነ ለውጢ ከይገበረን ከይተሓደሰን፡ ካድራት ልኢኹ ኣብ ዝተፈላለዩ ቦታታት፡ ብኣስገዳድ ህዝቢ ኣኪቦም፡ ከም ዘለዎ ኢሳያስ ንዝሃቦ ግዜጣዊ መግለጺ ብምድጋም፡ ካብ ሎሚ ንደሓር በዚ መምርሒ’ዚ መሰረት ትሰርሑ፡ ነዚ ዘይቕበል ከኣ ኣብኣ ተራኽበና ዝብል ሓይለ ቃል ኣስሚዖም ኣኼባኛ ከም ዝብተን፡ ኣብ መራኸቢ ብዙሓን ግን ህዝቢ እከለ ዓድን ከባብን ኣብ ዙርያ ሽግሮም ተመያይጦም ገምጊሞም ብዝብል ብሓሶት ተቓኒዩ ከም ዝቃላሕን ኣረጋጊጾም።
ኩባኒያ መጎዓዝያ ሓራት ንብዙሓት ስድራ ቤታት ጾም ዘሕደረት ትካል ምዃና ተፈሊጡ።
ዋንነታ ናይ ህግደፍ ዝኾነት ኩባኒያ መጎዓዝያ ሓራት፡ ንብዙሓት ኣብ መጎዓዝያ ዝነጥፉ ዝነበሩ ወነንቲ ኣውቶቡሳትን ታክስን ብዝተፈላለየ ግሁድን ዘይግሁድን ብነጻነት ዕለታዊ ንጥፈታቶም ከየካይዱ ብምቕያድ፡ ነቲ ዕዳጋ ብዘይተወዳዳሪ ክትብሕቶ ብምግባር፡ ምስ ስድራ ቤ
...
ካብ ኤርትራ ናብ ሱዳን ክኣትዋ እንከለዋ ከም ዝተታሕዛ ንኣገልግሎት ዜና ሱዳን ሱና ብምጥቃስ ረድዮ ኤረና ብ19 ለካቲት 2018 ኣፍሊጣ።
እተን ኣባጊዕ ሕጋዊ ቅጥዒ ናይ ሕክምና ስለዘየማላኣ ንእንስሳ ሱዳን ሓደገኛታት ክኾና ይኽኣላ’የን ዝብል ስግኣት ከም ዘሎ፡ ክልተ ሱዳናውያን ዝርከብዎም ነተን ኣባጊዕ ሒዞም ዝነበሩ ኤርትራውያን ኣብ ትሕቲ ቀይዲ ኣትዮም ከም ዘለው፡ መንግስቲ ህግደፍ ግን ነዚ ጉዳይ ኣመልኪቱ ዛጊት መግለጺ ከምዘይሃበን እታ ረድዮ ሓቢራ።
ብሓልዮት ደሞክራስያዊ ግንባር ሓድነት ኤርትራ ዝፍኖ፡ ድምጺ ሰላምን ደሞክራስን ኤርትራ 23-02-2018
ኣንጻር ህግደፍን ሰዓብቱን ንሱር ነቀላዊ ለውጢ
ንምቋም ግዝኣት ሕጊ ዘኽብር ቅዋማዊ መንግስቲ
ንማሕበራዊ ፍትሕን ማዕርነትን ንምስፋን
ንምኽባር መባእታዊ ሰብእዊ መሰላትን ቅሳነትን
ጸረ ሰብ ብሰብ ምዝመዛን ቁጠባዊ ማዕርነትን ትቃለስ"	6fe573ef0290bfc94659fa6697f83ba4
				"ኣብ ትግራይ እትርከብ ናይ ቪኦኤ ጋዜጠኛ ሄዘር ሙርዶክ ኣብ ቀዳመ ሰንበት ናብ ከተማታት ዕዳጋ ሓሙስ፣ ዓዲግራትን ሓውዘንን ተጓዒዛ ዝርኣየቶም ዝተዓዘቦትን።
ፖርት ቪኦኤ ሄዘር መጀርሚያ ዝርኣየታ ኣብ መንጎ ክልተ ዓብየቲ ከተማታት መቐለን ዓዲግራትን እትርከብ ንእሽተይ ከተማ ዕዳጋ ሓሙስ በቲ ኵናት ዝወረዳ ዕንወት ከቢድ ምዃኑ ትዛረብ።
ኣብ ወሰን መንገዲ እታ ከተማ ዝተቓፀለት ታንኪ ኣብ ፊት ንፊት ድማ ናይ መስቲያት ማዕፅኡ ዝተሰባበረን ምልክቱ ድማ ብጠያይቲ ዝተወቕዐን ክልኒክ ከምዝርኣየት ትገልፅ።ሓላፊት ናይቲ ክልኒክ ዝኾነት ነርስ ኩሉ መድሓኒ ተዘሪፉን ተሰሪቑን ኢላትኒ ትብል።ሄዘር ኣብ ከተማ ዓዲግራት ዝወረደ ዕንወት ዝነኣሰ እንተኾነ እውን ኩነታት እቲ ከተማ ግን ኣዚዩ ውጥረት ዝተመልኦ እዩ ትብል።ኣብቲ ንሳ ኣብ ከተማ ዓዲግራት ዝኣተወትሉ ዕለት ብዛዕባ ዘጋጠመ ከምዚ ትብል።
ናብታ
... 
ዎምን ገሊፃ ኣላ።ነበርቲ ዓዲግራት ብሃለዋት ወታደራት ኤርትራን ንሃለዋቶም ኣብ ልዕሊ ዝፈቐደ ፌደራል መንግስትን ዘለዎም ጓሂ ዝለዓለ ምዃኑ ካብቶም ነበርቲ ከምዝተረድአት ትዛረብ።
‘’ኣብ ዓዲ ግራት ኩሎም ዘዘራርብኩዎም ሰባት ብሃለዋት ወታደራት ኤርትራ ኣዚዮም ዝተቖጥዑ እዮም።ፌደራል መንግስቲ ወታደራት ኤርትራ ኣብኡ ክህልው ስለ ዝፈቐዱሎም ውእን ኣዚዮም ጉህዮም እዮም። መንግስቲ ክወፁ እዮም ምባሉ ብዓይኒ ነበርቲ ዓዲ ግራት ዓወት እዩ ዝብል እምነት ኣለኒ።...ካብ ዘዘራርበኩዎም ድሕነት ዝስምዖ ዋላ ሓደ ሰብ ኣይረኽብኩን። ብወታደራት ኤርትራ ሓደጋ እዩ ዝስምዖም’’ ኢላ።
ኣብ መላእት ትግራይ ዘሎ ሰብኣዊ ኩነታት ኣዚዩ ዝኸፍአ ምዃኑ ዝገለፀት ሄዘር መርዶክ ሕቡራት መንግስታትን ካልኦት ዓለምለኸ ትካላትን ዝገለፁዎ ኩነታት ከምዘሎ ኮይኑ ንሳ ብዓይና ዝርኣየቶም ከባቢታት ፀገም ውሕስነት ምግ
...
ቢድ ብረት ምዃኑ እዮም ዝኣምኑ።ግዳያት ብቕልጡፍ ካብቲ ጃምላዊ መቓበር ወፂኦም ብመሰረት እምነቶም ኣውፂኦም ክቐብሩዎ እዮም ዝደልዩ እቶም ዘዘራርብኩም’’ ትብል።
ካብ ከተማ ሓውዜን ዝተምዛበሉ ብዙሓት ሰባት ኣብ ከተማ መቐለ ኣብ ዝርከብ ማእኸል መዕቖቢ ተመዛበልቲ ምርካባ ትገልፅ ሄዘር።ሕዚ እውን ኣብ ከተማ ሓውዜን ብዙሓት ሰባት ከምዘለውን ናብ ዝኸዱዎ ከምዘይብሎም ወይ መሳፈሪ ስኢኖም ኣብኡ ዝተረፉ ምዃኖምን ከምዝተዛረቡዋ ወሲኻ ትገልፅ።
ብብርክት ዝበሉ ትካላት ረድኤት ሓገዝ ናይ ምቕራብ ፃዕርታት እንተተገብሩ ብሰንኪ እቲ ኵናት ይሳቐዩ ንዘለው ሰባት እኹል ሓገዝ ይቐርብ ከምዘየለ ትገልፅ ኣብቲ ከባቢ ትርከብ ሪፖርተር ቪኦኤ ሄዘር ሙርዶክ።
ርእይቶታት ንምርኣይ
ኣቐዲሙ ዝተዳለወ መእተዊ መዝገብ ኣሎዶ ? መእተዊ መዝገብ
ምዝጉብ ተጠቃሚ ኣይኮንኩምን ? ተመዝገብ/ቢ
ተወሳኺ ርእይቶ ንምጽዓን"	a72d4fdd1708a508a809fd6261779f12
				"ኣብ 40ታትን 50ታትን ዝነበረ ሰላማዊ ቃልሲ ይኹን፡ ኣብ 60ታት ዝጀመረ ዕጥቃዊ ቃልሲ ህዝቢ ኤርትራ፡ ሃገራዊ ናጽነትን ልኡላውነትን እዉጅ ዕላማታቱ ነይሩ። ናጽነት፡ መጀመርታ ክረጋገጽ ካብ ዘለዎ ናይ ህዝቢታት መሰል ስለ ዝኾነ። እዚ ማለት ድማ፡ ፖለቲካዊ ናጽነት፡ መጀመርታ’ምበር መወዳእታ፡ ወይ ዕላማ፡ ቃልሲታት ህዝቢ ስለ ዘይኮነ። ዝሓለፈ ናይ ህዝቢ ኤርትራ ቃልሲታት ከኣ ካብኡ ዝተፈለ ዕላማ ኣይነበሮን። ስለዚ ህዝቢ ኤርትራ ዘካየዶ ቃልሲታት ኩሉ፡ ብትሕዝቶኡ፡ ዲሞክራሲ ንምርግጋጽ ነይሩ ማለት’ዩ። ብፍላይ ዕጥቃዊ ቃልሲ ህዝቢ ኤርትራ፡ ድሕሪ ነዊሕን መሪርን ተጋድሎን ክቡር ዋጋ ምኽፋልን፡ ኣብ 1991 ክዛዘም ከሎ፡ ቀዳማይ ምዕራፉ፡ ማለት፡ ምእዋጅ ናጽነትን ልኡላውነትን ጥራይ ኢዩ ኣረጋግጹ።
ድሕሪ ናጽነት፡ ኣብቲ ክሳብ ሪፈረንዱም ዝነበረ ክልተ ዓመታት ናይ መሰጋገሪ መድረኽ ጥራይ
... 
ይ ሓባር ዕላማ ሃልዩ፡ ንኩሉ ኤርትራዊ ተቓዋሚ ፖለቲካዊ ሓይሊታት ብሓባር ዘቃልስ ክኸውን’ዩ። ስለዚ፡ እንታይ ኢዩ ንኩሉ ኤርትራዊ ደላይ ለውጢ ናይ ሓባር ዕላማ ኮይኑ ብሓባር ዘቃልስ? ዝብል ሕቶ’ዩ ናይ ሓባር መልሲ ክረክብ ዘለዎ። ኣብዚ ናይ መጀመርታ መድረኽ ቃልሲና፡ ነቲ ኣብ ኤርትራ ቅዋምን ቅዋማዊ ዲሞክራሲን ከይህሉ ዓፊኑ ሒዙ ዘሎ ስርዓት ምልጋስ፡ ቀዳማይን በይኑን፡ ናይ ሓባር ዕላማ ኪኸውን ኣለዎ።
3. ቀዳምነታት ምስራዕ፣ ናይ ሓባር ቀዳምነታት ክልለዩ ክኽእሉ ኣለዎም፣ ብመሰረት ዝተለለየ ናይ ሓባር መቃለሲ ዕላማ፡ ንዕኡ ንምትግባር ዝድለዩን ዘኽእሉን ቀዳምነታት ኣለሊኻ ምስራዕ። ቀዳምነታት፡ ኩሉ ግዜ፡ ናይ ቃልሲታትና መወከሲን ሓባራዊ ስርሓትና መተሓታተቲን ኮይኖም ዘገልግሉና ኪኾኑ ይግባእ። ኣብዚ ንህሉው ስርዓት ንምልጋስ ንቃለሰሉ ዘሎና መድረኽ/stage፡ ብሓባር ንምቅላስ ና
...
ትራዊ ህዝባዊ ተቓውሞ ኣንጻር ህሉው ስርዓትዩ። ምስቲ ኣብ ውሽጢ ዝርከብ ኣካል ኤርትራዊ ተቓውሞ ብምንጽጻር፡ ኣብ ምልጋስ ናይ ህሉው ስርዓት ዝነኣሰ ተራን ኣበርክቶን ዝህልዎ’ውን ኢዩ። ኣብ ደሞክራሲያዊ ዓለም ኮይኑ ተቓውሞኡ ዓው ኢሉ ክገልጽ ስለ ዝኽኣለ ከም በይኑ ጥራይ ተቓዋሚ ጌሩ ንርእሱ ናይ ምርኣይን ምግላጽን ግዜ ኣብቂዑ ኢዩ። ዝበዝሐን ኣጸቢቑ ኣድማዒ ኣበርክቶ ኣብ ምልጋስ ናይ ህሉው ስርዓትን ዝህሉዎ። እቲ ኣብ ውሽጢ ተዓፊኑ ዘሎ ተቓዋማይ ኢዩ። ሓቂ እዚ ስለ ዝኾነ፡ ኣብ ደገ ዝርከብ ደምበ ተቓውሞ፡ ምስ ኣብ ውሽጢ ዝርከብ ኣካሉ፡ ናይ ምርኻብ፡ ናይ ምትሕግጋዝን፡ መደባት ናይ ምውህሃድን ዕማም፡ ሓደ ካብ ህጹጻት ቀዳምነታቱ ጌሩ ክሰርዖን ክሰርሓሉን ኣለዎ።
ኤርትራዊ ምንቅስቓስ ንዲሞክራስን ሰብኣዊ መሰላትን (ኤምዲሰመ)
Pretoria, South Africa
25 March 2014"	7c0e663230209fe201de54f980ab8c9a
				"መድረኽ ንሓባራዊ ዘተ V ጸዋዒት ንዝበረኸ ህዝባዊ ምንቅስቓስ ንሓርነት!!(መልእኽቲ ንኹሉ ደላዪ ፍትሒ ብፍላይ ከኣ ንመንእሰይ ወለዶ)
ድሕሪ ምቕልቃል መድረኽ ንሓባራዊ ዘተን ፍሽለቱን ብዙሕ ዘይርጉእን ስምዒታውን ፖለቲካዊ ተዋስኦ ክርኣዩ ጸኒሖም’ዮም፡ ፤መድረኽ
ንሓባራዊ ዘተ እቲ ዘይቅርዑይን ፈላላዪ ፖለቲካዊ ጉዕዞኡ ካብ ህዝቢ ሓያል ተቛውሞ ኣጋጢምዎ ከም ጻሕሊ ድሕሪ
ምስብባሩ ይኾነለይ’ዶይኸውን ዝብል ኣጉል ፈተነ እታ ጉጅለ ህግደፍ
ዝጥቀመላ ናይ ፈላሊኻ ግዛእ ሜልኡ ብተደናገጽቱን ከደምቱን ኣቢሉ ክሰርሓሉ ጸኒሑን ኣሎን፡ ፤ተደናገጽቱን ደገፍቱን ኣብ ሾሻል ሚድያ ወጽዮም ኣብ ልዕሊ ሓቀኛታት ደለይቲ ፍትሒ ብኣውራጃውነት ክኸሱ’ውን
ሕፍር ኣይበሉን፡ ፤ኣካይድኦም ጸንኪሩ፡ ህዝብን ሃገርን ክሓቚፉ ብዘይምኽኣሎም ቁሉውላው ስለ ዝኣተዎም ብተደጋጋሚ ኣብ ሬድዮኦም ተዋስኦ ክሰርሑ’ኳ እንተፈተኑ
... 
ሓባራዊ ዘተ ብግልጺ ተዓዚብናዮ ኢና ምኽንያቱ መድረኽ ብተጋደልትን ሓፋሽ ውድባትን ጥራሕ ዝተማእከለ ስለዝኾነ፡ ፤ኣብዚ ቀሪቡ ዘሎ እማመ መንእሰይ ወለዶ ክደናገር የብሉን፡ ፤ዝተሓብአ ነገር ከምዘሎ ብግልጺ ንርእዮ ኣለና፡ ፡ ልክዕ ከምዞም መድረኽ ዝገበርዎ ኣገባብ ዝተጠቕሙ ይመስሉ፡ ፤መንዮም እዞም እዚ ዓሰርተታት ጽሑፍ ኣውጺኦም ዘራፍ ዝብሉ ዘለዉ?መሰረቶም መንን ኣበይን’ዩ?
- ሃገራዊ ዕርቂ ብዝምልከት መድረኽን እዞም “ምንቅስቓስ ንሓርነት”ዝብሉ ዘለዉ ማንታ እምነት እለዎም፡ ፤ንኢሳያስን ሓደ ክልተ ሓለፍትን ኣልጊስካ፡ ጽልእንቅርሕንትንንዘይብሉህዝብታትኤርትራብሽምሃገራዊዕርቂክሽፍጡይፍትኑኣለዉ፡ ፤ኣብሞንጎህዝብታትኤርትራብሓፈሻኣብብሄራትንዓሌታትንከኣብፍላይመሰረታዊጽልእንቅርሕንትእንተዘይሎንምንታይሃገራዊዕርቂኣድለየ?ኣብሞንጎገበነኛንግዳያትንብፍትሒድዩክዕጾዘለዎወይብጽጉንሃገራዊዕርቂ?ኣብኤርትራዘ
...
ዘለናከኣካብኡኣይፍለን፡ ፤በሉ’ስከሎሚመን’ዩዘይተሸገረ?መን’ዩዘይጠመየ?መንዩጾሙዘይሓደረ?መን’ዩገዛዘይሰኣነ?ከሎጌናለውጢከይመጸከሎእዚዓይነትሓለፋታትንተጋደልቲኣጉልንናይሓሶትንመብጽዓምእታውሓልዮትተጋደልቲዘይኮነስለውጢከምጽእዝኽእልሓይሊተጋዳላይጥራሕ’ዩ
- ዝብልመድረኻዊእምነትተሓንጊጦምንተጋዳላይዳግማይግዳይንምግባርዝግበርዘሎፍሹልፈተነኢዩ፡ ፤እቲሓቂክፍለጥዘለዎግንሓፋሽተጋዳላይሓንሳብተዓሻሽዩካልኣይክተዓሻሾግንክልተሞት’ዩ፡ ፡ ሓፋሽተጋዳላይክክሓስዝክኣልብዝወሃቦናይሓሶትመብጽዓዘይኮነእቲዝተጋደለሉዕላማተግባራዊምስዝኸውንጥራሕ’ዩ፡ ፤ዝተጋደለሉዕላማፍትሕንልዕልናሕግንክነግስ፡ መሰልንሓርነትንክህሉ፡ ህዝብንሃገርንሓድነቱንመንነቱንተዓቂቡነንሕድሕዱንምስጎረባብቱንህዝቢዓለምንብሰላምምስዝነብርጥራሕይኸውን፡ ፤ይቕጽል…….
ፍትሒይንገስ!!
ወልዱተኽለ
Short URL: https://english.farajat.net/?p=8650"	58e4b46d22a02dc7506eed9f599e0b5f
				"Radio Erena: 15 September 2019
ሱዳንን ደቡብ ሱዳንን ኣብ መንጎአን ዘሎ ዶብ ምሉእ ብምሉእ ክኸፍትኦ ተሳማሚዐን።
ክልቲኤን ሱዳን ኣብዚ ስምምዕ’ዚ ዝበጽሓ፣ ፕረዚደንት ሳልቫ ኪርን፣ ቀዳማይ ሚኒስተር ዓብደላ ሓምዶቕን ኣብ ከተማ ጁባ ተራኺቦም ኣብ ዝዘተዩሉ እዋን’ዩ።
ኣብቲ ብዕለት 12 መስከረም ዝተኻየደ ርክብ፣ ብምኽንያት ጸጥታን ብዋንነት ዘከራኽሩ ክፋል ዶባትን ተዓጽዮም ዝጸንሑ ቦታታት፣ ክኽፈቱ፣ ናጻ ምንቅስቓስ ህዝብን ንብረትን ከኣ ተግባራዊ ክኸውን ኣብ ስምምዕ ከምዝተበጽሐ ካብታ ከተማ ዝተመሓላለፈ ዜና ኣመልኪቱ።
ኣብቲ ዘተ፣ ብነዳዲ ሃብታም ዝኾነ ከባቢታት ኣብየይ እውን ከምዝተላዕለ፣ ሚኒስትሪ ጉዳያት ወጻኢ ደቡብ ሱዳን ኣብ ዘውጸኦ መግለጺ ሓቢሩ።
ብዓብደላ ሓምዶቕ ዝተመርሐ ላዕለዋይ ጉጅለ ልኡኽ መንግስቲ ሱዳን፣ ምስ ተቓወምቲ ሓይልታት ደቡብ ሱዳን ብምዝርራብ፣ ዘተ ሰላም ብእዋኑ ክጅምር ኣብ ስምምዕ ከምዝተበጽሐ ካብ ጁባ ዝተመሓላለፈ ዜና ብተወሳኺ የመልክት።
ዝምድና ክልቲኤን ሱዳን፣ ሓድሽ ስርዓት ኻርቱም ድሕሪ ምምስራቱ ከምሓድሽ ይጅምር ከምዘሎ’ዩ ዝፍለጥ።"	f24c8697a4a65e0e6ab259c85b6e8f7e
				"ሃማደኤ ጨንፈር ኩወይት ከምኡ’ውን ኤርትራውያን ነበርቲ ጁባ – ደቡብ ሱዳን፡ 8 መጋቢትኣህጉራዊ መዓልቲ ደቂ-ኣንስትዮ፡ ደቡብ – ብሉጻት ተመሃሮ ሽልማት “ዒንደማሶ” ተዋሂቦም ኣብ ዞባ ደቡብ፡ ኣብ ሃገራዊ መርመራ 8ይ ክፍሊ ልዑል ነጥቢ ዘመዝገቡ 388 ተመሃሮ፡ ሽልማት “ዒንደማሶ” ተቐቢሎም።
ብ3 መጋቢት ኣብ ከተማ መንደፈራ ኣብ ዝተኻየደ ስነ-ስርዓት፡ እቶም ካብ 11 ናይ ማእከላይ ደረጃ ኣብያተ-ትምህርቲ ዝተዋጽኡ ተመሃሮ፡ ልዕሊ 80 ሚእታዊት ነጥቢ ዘመዝገቡ ምዃኖም ተገሊጹ።
ሓላፊ ሃማመተኤ ዞባ ደቡብ ተጋዳላይ ሚኪኤል ገብረስላሴ (ደሻላይ) ተሰዊኡ ኣባል ስታፍ ምምሕዳር ሚኒስትሪ ምክልኻል ገዲም ተጋዳላይ ሚኪኤል ገብረስላሴ ተወልደብርሃን (ደሻላይ)፡ ብ8 መጋቢት ኣብ መበል 68 ዓመት ዕድመኡ ብሕማም ተሰዊኡ።
ኣብ መጋቢት 1975 ናብ ህዝባዊ ሓይልታት ሓርነት ኤርትራ ዝተሰለፈ ገዲ
... 
ም፡ ህግደፍን ሚኒስትሪ ምክልኻልን፡ ብዝተፈላለየ ጽፍሕታት ሓላፍነት ንህዝቡን ሃገሩን ብተወፋይነት ዘገልገለ ሓርበኛ እዩ።
ስዉእ ተጋዳላይ ሚኪኤል ገብረስላሴ፡ በዓል ሓዳርን ኣቦ 4 ደቂን እዩ። ስነ-ስርዓት ቀብሩ ትማሊ ረቡዕ 9 መጋቢት ሰዓት 4፡00 ድሕሪ-ቐትሪ፡ ኣብ መካነመቓብር ሓርበኛታት ኣስመራ ተፈጺሙ።
ተሓጋጋዚ ሓለቓ ጠቕላሊ ስታፍ ምምሕዳር ሚኒስትሪ ምክልኻል፡ ብመስዋእቲ ገዲም ኣባሉ ሚኪኤል ገብረስላሴ (ደሻላይ) ዝተሰመዖ ሓዘን እናገለጸ፡ ንስድራ-ቤቱ፡ መቓልስቱን መሳርሕቱን “ጽንዓት ይሃብኩም” ኢሉ።
“መትከላዊ እምነት፡ ንመድረኻዊ ግድነት” ብዝብል ቴማ፡ ብዝተፈላለየ መሰናድኦታት ጸምቢለን።
ኣብ ኩወይት ብ4 መጋቢት ኣብ ዝተወደበ ጽምብል፡ ኣደ-መንበር’ቲ ጨንፈር ወ/ሮ ምልእተ ጽገ፡ ኤርትራውያን ደቂ-ኣንስትዮ ኣብ ቃልሲ ንናጽነት፡ ምኽባር ልኡላውነትን መደባት ህንጸት ሃገርን
...
ሑመድ ያሕያ ሓሊን ኣቦመንበር ማሕበረ-ኮም ኣቶ ሳልም ሳፊን ድማ፡ ታሪኽን ጅግነንትን ከምኡ’ውን ኣበርክቶ ኤርትራዊት ጓል-ኣንስተይቲ ኣብ ኩሉ መድረኻት ዘሐብንን ዘዂርዕን ምዃኑ ብምምልካት፡ መንእሰያት ከምዝወርሳኦ ኣብ ምግባር ብዕቱብ ክስራሕ ኣዘኻኺሮም።
ኣብ’ቲ ኣጋጣሚ፡ 9,249 ዶላር ኣመሪካ – ንምንባይ ስድራ ስዉኣት፡ መደባት መኸተ፡ ከምኡ’ውን ንምክልኻል ‘ኮቪድ 19’ ተወፍዩ።
ኤርትራውያን ነበርቲ ደቡብ ሱዳን እውን፡ ብ6 መጋቢት ኣብ ዘካየድዎ ጽምብል፡ ኣምባሳደር ኤርትራ ኣብ ሪፓብሊክ ደቡብ ሱዳን ኣቶ ዮውሃንስ ተኽለሚካኤል፡ ኩሉመዳያዊ ተራ ኤርትራዊት ጓልኣንስተይቲ ድሕሪ
ምብራህ፡ ኣብ’ዚ ናይ መኸተ እዋን’ውን – ከም ወትሩ ውዳቤአን ኣሐዪለን ተሳትፎአን ከዕዝዛ ኣዘኻኺሩ።
ውዳቤ ሃማደኤ ኣብ ደቡብ ሱዳን ዘሰላስሎ ንጥፈታት ንምዕዋት፡ ደገፍ ኤምባሲ ከምዘይፍለዮ ድማ ኣረጋጊጹ።"	5cc7467c2d95eb63422ff9e70daf6317
				"ብወልደየሱስ ዓንደማርያም
ክንድዚ ክኸውን ጻልጣ ሓሶት ከ ኣሎ ድዩ!!! ኢሳያስ፡ ነታ ነፍስኻ ኸ ቅሩብ ኣይትሓስበላን ዶ? ምስ ዓርከይ ነቲ ጉሓፍ ዝኾነ ፖለቲካዊ ታሪኽ ኢሳያስ ኮሊልና ምውዳእ ምስ ኣበየና፡ ረብሪብና ንቕሩብ ግዜ ዝን በልና። ነገሩ ንምድምዳም፡ “እዚ ኹሉ ሽግራትና ግና፡ ካብ እንታይ እዩ ነቒሉ ትብል?” ኢለ ምስ ሓተትክዎ፡ “ካብ ሓሶት!! ካብቲ ማእለያ ዘይብሉ ተደጋጋሚ ሓሶት ኢሳያስ እዩ። ሕጂ እውን ወራር ሓሶት ደው ክብል ኣይኮነን። ኢሳያስ ግና ኣሎ ዝብሃል ሓሶት ዓለም ጸንቂቑ ወዲእዎ፡ ዝተዛረበ እንተ ተዛረበ ዝኣምኖ የብሉን። ስለዚ ዘረባ ገዲፍዎ እዩ። ስለዝኾነ ከኣ፡ ኣብዚ ግዜ እዚ ጥርሑ ወጺኡ፡ እቲ ዝሓልሞን ዝሓስቦን ዝነበረ ኩሉ ብግህዶን ብግብርን እዩ ዘርእየና ዘሎ። ደምሒት ኣብ ውሽጢ ሃገርና ብብረትን ጥይትን መጺኦምና ኣለዉ። ኣብ ወጻኢ ሃገራት ከኣ ብመስቀ
... 
ተድልየና ዘላ። ምኽንያቱ ካልእ ከላዓዕለና ዝኽእል ዘይተፈተነ ነገር የልቦን።
እወ!! እዚ ኹሉ ዓመታት ኢሳያስን ጉጅልኡን ንህዝብና ዝሓሰዉዎ ሓሶታት ከም ጎሓፍ እንተዝእከብ፡ መሬት ኤርትራ መርገጺ ኣይምተረኽባን። ኤርትራ በድኒ እስካሪኮ ኾይና ዝስትንፈስ ኣየር ኣይምሃለወን። ኣብ ጎሓፍን ምስ ጉሓፍን ክንበር ስለዝይከኣል፡ ህዝቢ ኤርትራ ነቲ ዘይተርፈና፡ ክንትስእ ምተገደድና። ነዚ ስርዓት እዚ ከነልግሶ መታን ክንብገስ፡ ኢሳያስ ከርእየና እንጽበዮ ዘሎና ኣተሃላልዋ፡ መሬት ሃገርና ከምዚ ዓይነት ምስ እትኸውን ጥራይ እዩ ዝመስል ዘሎ። እንተኾነ ግና፡ እዚ ናተይ ዓቕለጽበታዊ ፍርዲ እዩ። ምኽንያቱ ህዝባዊ ማዕበል ክልዓል፡ ክንርእዮ ክንርድኦን ዘይንኽእል ናይ ገዛእ ርእሱ ወሽጣዊ ሕግታት ከምዘለዎ፡ ኣብቶም ኣብ ኣካባቢና ዝተኻየዱ ማዕበላት ሪኢናዮ ኢና። ህዝቢ ኤርትራ ድማ ክልዓል እዩ።
ልክዕ 
...
leep at night DAY ESAIAS NIGHT ESAIAS DEARM abaout the african lion look at ASSENA ASMARINO AWATE evry time ESAIAS ESAIAS BECAUSE HE DONT GIVE NO MERCEY for his ENENMYS LONG LIVE THE HERO ANBESA AWET NIHAFASH
HI my comment is differnt ilike to ask to the LEADERS OF THE OPPOSITON & AMANUELE EYASU & ALL THE OPPOSITON PARTY 2 years ago our EARS was tired of listening AWSSA CONFERENCE AWSSA CONFERENCE RUN back & forth to adis abeba & military training in DEBREZEYT so can some one tell me what happen"	38fb12cdbb4ddea98e901667cc7557d1
				ኣብ መጀመርታ ናይዚ ሰሙን፥ ምስ ከልባ ንዙረት ወጺኣ ዘይተመልሰት ጓል ኣንስተይቲ፡ ካብ ትሮምሶ ወጽእ ኢሉ ኣብ ዝርከብ ፊንቪክዳለን ድሕሪ ዘጋጠመ ውሕጅ ሞይታ ከም ዝተረኽበት ፖሊስ ኣረጋጊጾም። ኣትላስ ዝስሙ ከልባ እውን በቶም ኣብ እምባታት በረድ ኲዕታ ዘካይዱ ሰራሕተኛታት ህጹጽ ረድኤት ሞይቱ ተረኺቡ’ሎ። ስድራቤት ጓል 26 ዓመት ካያ ብራትሊ ጉንደርሰን ትማሊ ምሸት ካብቲ ጉዕዞ ክትምለስ ብዘይምኽኣላ ደሃያ ከምዝጠፍአት ሓቢሮም ነይሮም። ፖሊስ ኣብ ደሴት ክቫሎያ ኣብ ዝርከብ ፊንቪክዳለን መኪንኣ ድሕሪ ምርካቦም፡ እለሻ ከም እተተሓሓዝዎን ኣብ ትሕቲ በረድ ተቐቢራ ከም ዝረኸብዋን ገሊጾም ኣለዉ። ማንታ ሓፍቲ ጉንደርሰን እውን ኣብ 2020 ኣብ ሩባ ሳላንግሰልቫ ጥሒላ ብምሟታ እዚ መርድእ ነታ ካብ ባርዱ ዝመጸት ስድራቤት ኣዝዩ ከቢድ ምንባሩ ተገሊጹ። “እዛ ስድራ ካብ ዝሓለፈ መርድእ ገና ሓዘና ከይወድአት ዳግማይ ትራጀዲ ኣጋጢምዋ ኣሎ” ክብል ኣፈኛ እታ ስድራቤት ንመንግስታዊ ፈነወ ኤን.ኣር.ኬ ገሊጹ። ከንቲባ ከተማ ባርዱ ቶራልፍ ሄይምዳል፡ እቲ ሕብረተሰብ ነታ ስድራቤትን ፈተውታን ንምሕጋዝ ናይ ቅልውላው ጉጅለ ከምዘቖመ ሓቢሩ’ሎ።	bdd230dadca12acfcc4a21d464a6955c
				"ክብረወሰን ዓለም ዝሰበረ፡ ውልዶ ጥበብ ዳ ቬንቺ 450 ሚልየን ዶላር ተሸይጡ
500 ዓመታት ዘቑፀረ ምስሊ እየሱስ ክርሰቶስ፡ ውልዶ ጥበብ ሊዮናርዶ ዳቪንቺ፡ ኣብ ከተማ ኒውዮርክ ብ450 ሚልየን ዶላር ተሸይጡ።
እዚ ውልዶ ጥበብ ዳቬንቺ ""ሳልቫቶር ሙንዲ"" ወይ ድማ መድሕን ዓለም ይበሃል።
እዚ ብኣዝዩ ልዑል ዋጋ ዝተሸጠ ጥበብ ስእሊ፡ ኣብ ማእኸል መሸጣ ጥበብ ክሪስቲ ንብዙሓት ዘወዓወዐን ዘስደመመን ኮይኑ'ሎ።
ብ1519 ኣቆፃፅራ ኣውሮጳውያን ዝሞተ ሊዮናርዶ ዳቬንቺ ካብ መንጎ ዝፈጠሮም ቅብኣታቱ እቶም ብጣዕሚ ውሑዳት፡ ልዕሊ 20 ዝኾኑ ፍርያት፡ ጥበቡ ክሳብ ሕዚ ኣለዉ።
ድሕሪ 1505 ከም ዝተስኣለ ዝግለፅ ሳልቫቶር ሙንዲ፡ ምስ ውልቀ ሰብ ከም ዘሎ ዝሕሰብ ብሕታዊ ስእሊ እዩ።
ብ100 ሚልየን ዶላር ዝጀመረ ጨረታ ዋጋ እዚ ስእሊ፡ ብልዑል ንሕንሕ ኣብ መወዳእታ ናብ 400 ሚልየን ዶላር ዝደየ
... 
ማይ ኣብ 2005 እዩ ተረኺቡ።
ቅብኣ ሳልቫቶር ሙንዲ ቅድሚ እዚ ናይ ሎሚ ጨረታ ብሩስያዊ ቢልየነር ዲሚትሪ ኢ ሬቦሎቭለቭ ይውነን ነይሩ። ኣብ ወርሒ መጋቢት 2013 ኣቆፃፅራ ኣውሮፓውያን 127.5 ሚልየን ዶላር ከምዝዓደጎ ድማ ይግለፅ።
እዚ ስእሊ ኣገዳሲ ምምሕያሽ ተጌሩሉ'ዩ። እቲ ዝተሳእለሉ ሰሌዳ ቆንቍኑ ከም ዝነበረ'ዩ ዝግለጽ፡ ብሰንኪ'ዚ እውን ኣብ ሓደ እዋን ኣብ ፍርቂ ተመቒሉ ነይሩ። ንምምሕያሹ ኣብ ዝተገበረ ፃዕሪ ከኣ ምፍሕፋሕ ኣስዒቡሉ።
ሪፖርተር ጥበብ ቢቢሲ ቪንሰንት ዶውድ ከምዝፀብፀቦ፡ ሕዚ እውን እንተኾነ ዋንነት ሊኦናርዶ ዳ ቬንቺ ብብዙሓት ተቐባልነት የብሉን።
እቲ ደጋዊ ገፅታ እቲ ቅብኣ፡ ""ብተደጋጋሚ ስለ ዝተሓደሰን ዳግማይ ስለዝተስኣለን፡ ብሓደ ግዜ ሓድሽን ኣረጊትን ስእሊ እዩ ዝረአይ""።
""ዝኾነ ብውልቁ ነዚ ስእሊ ገዚኡ ኣብ ህንፅኡ ክሰቅል ዝደሊ ሰብ ብቐሊሉ ክታለል
...
ዚ ስእሊ 79 x 69 ኢንች ዝኾነ ስእሊ'ዚ ብ1955 ኣቆፃፅራ ኣውሮጳውያን እዩ ተሳኢሉ።
2. ናፊያ ፋ ኢፖይፖ (መዓዝ ኢኺ ትምርዐዊ?) (Nafea Faa Ipoipo (When Will You Marry?) ብፓወል ጋውጒን፡ 300 ሚልን ዶላር
3. ተፃወቲ ካርታ (The Card Players) ብፓውል ሴዛኔ - 250 ሚልየን ዶላር
እዚ ስእሊ ኣብ መወዳእታ 19 ክፍለ ዘመን ብሓሙሽተ ክፋላት ዝተስአለ እንትኸውን፡ ኣብ 2011 ኣቆፃፅራ ኣውሮጳውያን ሃገረ ኳታር ክብረወሰን ብምሓዝ ዓዲጋቶ እያ። እቶም ካልኦት ክፋላት ግና ኣብ ከተማ ኒውዮርክ ኣብ ዝርከብ ቤተመዘክር (ሙዝየም) ሜትረፖሊታን ከምዘለዉ ይግለፅ።
4. ቁፅሪ 17 ኤ ብጃክሰን ፖሎክ (Number 17A by Jackson Pollock) - 200 ሚልየን ዶላር
ኣብ 2016 ኣቆፃፅራ ኣውሮጳውያን ኻኣ ብኣሜሪካዊ ነጋዳይ ደቪድ ጂፈን ተሸይጡ።"	92dad8f02855105be59932f622677a7b
				"ስርዓት ህ.ግ.ደ.ፍ ስእላዊ መግለጺ ናይ 20 ዓመት ናይ ስራሕ ንጥፈታት ሃገረ ኤርትራ እንዳመላኽዕ ኣእዛን ዝቐድድን ንኣእምሮ ዘናውጽን መናፍሕ ክወቕዕ ወርሑ ኣሕሊፍ ኣሎ። ብሲምፖዚየም ጉዕዞ 20 ዓመት ናጽነት እንዳተባህለ ተራእዩን ተሰሚዑን ዘይፈልጥ ጉራ ክነዝሕ ንዕዘብ ኣለና። ዋላ ንቐልዓለም እኳ ይኹን እዚ ተጋጊና፣ ካብዚ ተማሂርና ትብል ቅንጣብ ቃል ኣይሞሎቆትን። ከመይ ዝበሉ ብጹኣን … more
ኣብዚ ሒዝናዮ ዘሎና ሳምንቲ ካብ ሓንቲ ኤርትራዉያን ብብዝሒ ካብ ሰብ በላዕ ስርዓት ህግደፍ ሃዲሞም ዝዕቆቡላ ዘሎዉ ሃገር ብሓደ ኣዝዩ ተባዕን ርእሱ ብዝኣምን ንፉዕ ዜጋ ብሹማምንቲ ህግደፍ ኣብ ልዕሊ ኣካላት ሕብረተሰብና ንዝተፈጸመ ዘስካሕክሕ ሰብኣዊ ገበናት ብኣዝዩ ስሩዕን ንጹርን ኣቀራርባ ምስክርነቱ ዘርጊሑ ኣሎ:: ( ንሙሉእ ሓበሬታ ነዚ መወከሲ ምጥዋቕ ይካኣል::) http://www.togoruba.org/togoruba1964/mainTogorubamap/mainMap/rightMap/temp-08/1210T8-TA.pdf"	fd0ca7793af2730e9776f54103d24df6
				"በስመ አብ ወወልድ ወመንፈስ ቅዱስ አሐዱ አምላክ!
ሊቀ ሰማዕት ቅዱስ ጊዮርጊስ
ሰማዕት ዝብል ቃል ‘ሰምዐ’ መስከረ ካብ ዝብል ግእዛዊ ግሥ ዝተረኽበ ኪኸውን ከሎ ምምስካር፡ ምስክር ማለት እዩ።
“ብዛዕባ እቲ ኻብ መጀመርታ ዚነበረ ንሕና ዝሰማዕናዮ፡ በዕይንትና ዝረኣናዮ፡ ዝጠመትናዮን፡ ብኣእዳውና ዝዳኅሠሥናዮ ቓል ሕይወት ንነግረኩም ኣሎና። እታ ንኣና ዝተገልጸት ምስ ኣቦ ዚነበረት ዘለዓለማዊት ሕይወት ድማ ንነግረኩም ኣሎና።” ዝተባህለ ሰማዕት ማለት ዝረኣኻዮን ዝሰማዕኻዮን ሓቂ ምምስካር እዩ። (1ይ ዮሓ. 1፡1-10)
ቅዱሳን ሓዋርያት፡ ንጐይታናን ኣምላኽናን መድኃኒናን ኢየሱስ ክርስቶስ ብዓይኖም ርእዮም፡ ብኣእዛኖም ሰሚዖም፡ ብኢዶም ዳኅሢሦም መስከሩ፡ በዚ ኸኣ ኻብ ኣሕዛብ ብዙኅ ፀዋትወ መከራ ተቐቢሎም ብሰማዕትነት ኃለፉ። (1ይ ዮሓ. 1፡1-2) ኣብ ደኃር ዘመን ከኣ ምእንቲ ፍቕሪ እ
... 
ዝቢ ኸኣ ነዚ ትምህርቱ ተቐቢሎም ካብ ኣምልኮተ ጣዖት ናብ ኣምልኮተ እግዚአብሔር፡ ካብ ገቢረ ኃጢኣት ናብ ገቢረ ጽድቅ ተመልሱ።
ንጉሥ ዱድያኖስ ዝሓሰቦ ስለዘይሰለጦ፡ ንቅዱስ ጊዮርጊስ ንኺቐትሎ መደበ። ኣትናስያ ዝበሃል ጠንቋሊ ጸዊዑ ዝቐትል መርዚ ኣቃሚሙ ብምድላው ንቅዱስ ጊዮርጊስ ከስትዮ ኣዘዞ። ኣትናስያ ከምዝተባህሎ ኣዳልዩ ንቅዱስ ጊዮርጊስ ኣስተዮ። ከምቲ ጐይታናን ኣምላኽናን መድኃኒናን ኢየሱስ ክርስቶስ “ነቶም ብስመይ ዝኣምኑ ብዙኅ ተኣምራት ክስዕቦም እዩ። . . . ዝቐትል መርዚ እንተሰተዩ እኳ ኸቶ ኣይክጐድኦምን እዩ” ማር. 16፡18 ዝበለ ቅዱስ ጊዮርጊስ እቲ ዝሰትዮ መርዚ ገለ እኳ ኣይጐድኦን። ነዚ ተኣምራት እዚ ዝረኣዩ ሕዝቢ ኣዝዮም ተገረሙ ብፍላይ እኳ እቲ ዝቐትል መርዚ ዘዳለወ መሠርይ ኣትናስያ፡ ነቲ ናይ ጥንቆላ ሥርሑ ገዲፉ ብክርስቶስ ኣሚኑ ተጠመቐ። ኣብታ ጊዜ እቲኣ 
...
 ኣብ 27 ዓመት ዕድሚኡ ዓርቢ መዓልቲ ብ23 ሚያዝያ 304 ዓ.ም. ክሣዱ ብሰይፊ ተቘሪጹ ብሰማዕትነት ኃለፈ። ዓስቢ ተጋድሎኡ ድማ ሾብዓተ ኣኽሊል ክብሪ ካብ ሰማይ ወረደሉ። እቶም ምእመናንን ምእመናትን ከኣ ንሥጋኡ ናብ ልዳ ትብሃል ዓዲ ወሲዶም ብኽብሪ ኣቐመጥዎ።
ክብረ በዓል ቅዱስ ጊዮርጊስ፡ ብሰማዕትነት ዝኃለፈሉ 23 ሚያዝያ፡ ቅዳሴ ቤቱ 7 ኅዳር፡ 18 ጥር ሥጋኡ ተጣሒኑ ኣብ ንፋስ ዝተዘረወሉ . . . እናተባህለ ይኽበር እዩ።
ኣሰረ ፍኖት ሰማዕት ቅዱስ ጊዮርጊስ ተኸቲልና ኽንከይድ እግዚአብሔር ኣምላኽና ይርድኣና።
ጸሎቱን በረኸቱን ናይ ቅዱስ ጊዮርጊስ ምስ ኵላትና ይኹን።
ሰላም ለከ ሠርዌ ሰማዕታት አእላፍ፣
ዘሞጐሰ ስምከ በጽሐ መንገለ ኵሉ አጽናፍ፣
በቅድመ ፀሐይ ብሩህ ዘኢየዓርብ ዘዘልፍ፣
ሕማምየ ዝሩ ነሢአካ በአፍ፣
ጊዮርጊስ ቀሊለ ክንፍ ከራድዮን ዖፍ።
ወስብሐት ለእግዚአብሔር!"	8a0476b8570f70041d9c899d5d86feec
				"ኣብ ምምሕዳር ከባቢ ሓሽሻይ – ንኡስ ዞባ ሓጋዝ፡ ንጡፍ ኣገልግሎት ጥዕና ብምርግጋጽ ድሕነት ኣደን ህጻንን ንምውሓስ ዝተሰላሰለ ዕማም ብተገልገልቲ ተሞጒሱ።
ሓላፊ መደበር ጥዕና ሓሽሻይ፡ ነርስ መንሱር ኣቡበከር ብወገኑ፡ እታ ትካል ጥዕና፡ ኣብ ርእሲ’ቲ ንነበርቲ ሓሽሻይ፡ ጎልያ፡ ሸንጌን፡ ባዶብን ሸላብን፡ ካብ ኰለልን ሃልክን ምድሓና፡ ጥዕናዊ ንቕሓት ዘበርኽ ኣስተምህሮታት እውን ትህብ ከምዘላ ገሊጹ።
ኣብ 2018 – ሸፈነ ክታበት ህጻናት 90 ሚእታዊት፡ ሸፈነ ምቊጽጻር ድሕነት ኣደን ህጻንን ድማ 70 ሚእታዊት ከምዝበጽሐ ዝሓበረ ነርስ መንሱር፡ ተርእዮ ሕማም ዓሶ ብ85 ሚእታዊት ከምዝጐደለ፡ ቊጽሪ ኣብ’ታ ትካል ጥዕና ዝሓረሳ ነብሰ-ጾራት’ውን ዕብየት ከምዘመዝገበ ኣረዲኡ።
ምስ ምጥርናፍ ዓድታት፡ ቊጽሪ ተገልገልቲ ይውስኽ ብምህላዉ፡ ዝኣረገ ክፍልታት ክጽገንን ክሰፍሕን፡ ከምኡ’ውን እታ ትካል ቀጽሪ ክህነጸላን ሕሙማት እተመላልስ ኣምቡላንስ ክትምደብን ድማ ኣዘኻኺሩ።"	333fd9dce09ba207f91a655846a788a4
				"በስመ አብ ወወልድ ወመንፈስ ቅዱስ አሐዱ አምላክ!
እንቋዕ ናብ በዓለ ጥምቀት ኣብጽሓና!
“ ወያሠጥሞን ውስተ ቀላየ ባሕር ለአበሳነ /
ንኣበሳና ናብ ማዕሙቝ ቀላይ ከሥጥሞ እዩ። ” ሚክ. 7፡19
ካብ ሠለስተ ኣካል ሓደ ኣካል፡ እግዚአብሔር ወልድ ካብ ኣዴና ቅድስት ድንግል ማርያም ካብ ሥጋኣ ሥጋ ካብ ነፍሳ ነፍስ ወሲዱ ብተዋሕዶ ካብ ክልተ ኣካል ሓደ ኣካል፡ ካብ ክልተ ባህርይ ሓደ ባህርይ ኮይኑ ተወልደ። ኣካላዊ ቃል ምስ ሥጋ ተዋሓደ፤ ቅድምና ዘይነበሮ ሥጋ ቀዳማዊ ኣምላኽ ተባህለ፤ ብጐይትነት ዘይፍለጥ ሥጋ ብጐይትነት ተፈልጠ፡ እቲ ዘይርአ መለኮት ብሥጋ ተጋህደ። ኣምላኽ’የ ኢሉ ንዕለቱ ኣይዓበየን፡ እንታይ ደኣ ሕጊ ጠባያውን ሕጊ መጽሓፋውን እናፈጸመ በብንእሽቶ ዓበየ። እቲ ዘመን ዘይቍጸረሉ ኣምላኽ በቲ ዝለበሶ ሥጋ ዘመን ተቘጺርሉ 30 ዓመት ምስ መልኦ ብኢድ ዮሓንስ ንኽጥመቕ ናብ ማየ ዮርዳኖስ ወረደ፡፡ ነዚ ኽገልጹ ከለዉ ሊቃውንት ‘ወረደ ወልድ እምሰማያት ውስተ ምጥማቃት/ ወልድ ካብ ሰማያት ናብ ቦታ መጥመቂ ወረደ ’ እናበሉ የዝይሙ። (ዋዜማ ዘጥምቀት)
ተውሳክ፡ . . . “ወያሠጥሞን ውስተ ቀላየ ባሕር ለአበሳነ / ንኣበሳና ናብ ማዕሙቝ ቀላይ ከሥጥሞ እዩ።” ሚክ. 7፡19"	8472cdfe0c9758f99cf0737a65c28c11
				"እቲ ሎማዕንቲ ሰኒ ኣብ ጥቓ ዋና ቤት ፅሕፈት ‘ሪፓቢልካን ጋርድ’ ዝተፈፀመ ቶኽሲ ቅድሚ ናይ ድሕሪ ስዓት ስግዳን እዩ ጀሚሩ።ሰልፈኛታት እስልማዊ ሕውነትን ሓይልታት ግብፅን እቲ ህውከት መን ጀሚሩዎ ንዝብል ንሱ እዩ፤ባዕሉባ ክብሉ ይካሰሱ ኣለው።
ንእስላማዊ ሕውነት ዝድግፉ ሓኻይም ዶክተራት ወታደራት ካብ ዓቐን ንላዕሊ ሓይሊ ተጠቒሞም ክብሉ ኣብ ዝሃብዎ ጋዜጣዊ መግለፂ ኸሲሶም።
ሓካይም ብጥይት ንዝቖሰሉ 150 ሰባት ሓዊሱ ንልዕሊ 400 ኣዝዮም ዝተጎድኡ ቑስለኛታት ኣብ ክልኒክ ከምዝሓከሙ ሓደ ሓኪም ሓቢሩ።
መንግስታዊ ቴሌቪዥን ግብፂ ሰባት ንወታደራት ብእምንን ኮንክሪትን እናጥቕዑ ብድሕሪ ግን እናተተኮሰ ኣርእያ’ላ።
ወሃብቲ ቃል እስላማዊ ሕውነት እቲ ፍፃመ ‘’ ጭፍጨፋ’’ኢሎምዎ ኣለው። መግለፂ ወታደራዊ ሓይልታት ግን ‘’ናይ ሽብር መጥቓዕቲ’’ ተፈፂሙ ይብል።
ወታደራዊ ወሃቢ ቃል ኣሕመድ
... 
ቶኽሲ መጥቓዕቲ ምስኣተው እዮም ቶኽሲ ዝኸፈቱ ይብሉ።ነቲ ህንፃ ንምውራር ብዝፍትኑ ኣኽረርቲ እዩ ተፈፂሙ ክብሉ ወሲኾም ገሊፆም።
መሓመድ ኢብራሂም ዝተብሃለ ዝቖሰለ ወታደር ንሱን ካልኦት ወታደራትን ንናይ ህዝቢ ደሕንነት ንምርግጋፅ ኣብኡ ከምዝነበሩ ብምግላፅ እንተኾነ ግን ናይ ጥይት፣ናይ ሓዊ ቦምብ ከምኡ’ውን ብናይ እምኒ ጡብ መጥቓዕቲ ከምዝተፈፀሞምን መሳርሕቱ ከምዝቖሰሉ ሓቢሩ።
ናይ ግብፂ ናይ ስግግር ፕሬዝዳንት ኣድሊ ማንሱር ነቲ ፍፃመ ዝምርምር ሓደ ኮሚቴ ሎማዕንቲ ምጥያሾም ተገሊፁ’ሎ።እቶም ፕሬዝዳንት ኩሎም ሓይልታት ካብ ህውከት ክዕቀቡ ፀዊዖም።ዝወፀ ፕሬዝዳንታዊ መግለፂ በቲ ህውከት ኣዝዩ ምሕዛኑን እንተኾነ ግን እቲ ቶኽሲ ዝተፈፀመ ንዋና ቤት ፅሕፈት ሪፓብሊካን ጋርድ ንምውራር ኣብዝተፈተነሉ እዋን እዩ ይብል።
እቲ ናይ ሎማዕንቲ ህውከት መሰጋገሪ መንግስቲ ንምጥያሽ ንዝግበር ዘሎ 
...
ፓርቲ ሳላፊ ኑር ጭፍጨፋ ስለዝተፈፀመ ሓድሽ መንግስቲ ንምጥያሽ ካብ ዝካየድ ዝርርብ ስሒበ ኣለኹ ኢሉ’ሎ።
ብወታደራዊ ሓይልታት ኣብ ዝካየድ ምጥያሽ ናይ ስግግር መንግስቲ ክሳተፉ ትፅቢት ይገበረሎን ዝነበሩ ዋና ኢማም ዓብዪ መስጊድ ኣል-ኣህዛር ኣሕመድ ኤል- ታይብ ደም ዘፍሰሱ ብሓላፍነት ክሳብ ዝሕተቱ ኣይሳተፍን ኢሎም ኣለው።
ንለውጢ ዝድግፉ ናይ ሰላም ተሸላሚ መሓመድ ኤልባራዳይ ነቲ ህውከት ዝኹንን ናይ ትዊተር መልእኽቲ ብምሕላፍ እቲ እንኮ መንገዲ ሰላማዊ ስግግር እዩ ኢሎም።
እስላማዊ ሕውነት ነቲ ለውጢ ብታንኪ ክሰርቑ ኣብ ልዕሊ ዝፍትኑ ዓመፅ ክካየድ ፀዊዑ’ሎ።
ኣብዚ ኣብ ዋሽንገተን ፕሬዝዳንት ባራክ ኦባማ ብዛዕባ እቲ ፖለቲካዊ ቅልውላው ሻቐሎቶም ደጊሞም ገሊፆም ኣለው።ዩናይትድ ስቴትስ ኣብ ግብፂ ንዝኾነ ይኹን ፖለቲካዊ ፓርቲ ወይ ጉጅለ ኣይትድግፍን ክብሉ እውን ደጊሞም ኣረጋጊፆም።"	d040b04cea09aa3cbe9c01ce3f297eda
				"ሙሴ ዮሓንስ - ከተማ ቫቲካን
ናይ ሕቡራት መንግስታት ዓለም ኣብ መግለጺኡ ክምዝብሎ ኣብ ዝሓለፉ ሰለስተ ዓመታት ጥምየት ብዝለዓለ ደረጃ ይሰፍሕ ምህላዉን፣ በጺሕዎ ዘሎ ደረጃ ን 821 ሚልዮን ሕዝቢ፣ እዚ ኸኣ ኣብ 2017 1 ሕጻን ካብ 9 ብጥምየት ከምእተጠቕዔ የመላኽት፣ ኣብዚ ኣብ ዕዉት ዝኾነ ምዕባለ ኣብ እንስጉመሉ ዘሎና እዋን ኣብ 2030 ናብ ዝተሓተ ደረጃ ኵወርድ ምዃኑ እዩ ዝሕብር።
ብዝሓለፈ ሰሉስ ናይ ዓለም ለኸ ናይ መግቢ ውሕስነት፣ ዝተመጣጠነ መግብን ሓልዮ ውድብ ኣብ ዝሃብዎ፣ ኣብ 2018 ዓ ም ሕቡራት መንግስታት ዓለም ናይ መግብን ሕርሽን ሓልዮ፣ እዚ ዘሎ ገስጋስ ወይ ምዕባለ እኹል ኣይኮነን፣ እዚ ናይ ዓጸበውነት’ዚ ብዕጽፊ ናህሩ ይወስክ ከም ዘሎ፣ በዚ ዘሎ ድማ ብዙሓት ሕጻናት በዚ ግዳይ ማህሚኖም ምህላውምን፣ ሚኣቲ ሚልዮን ዝኾነ ህዝቢ ድማ ኣብ ከቢድ ሓደጋ የንጸላልዉ
... 
ዝናምን ናይዘይ ሕርሻዊ ወቅትን ናይ ከባቢ ኣየር ምቅይያርን እዚ ኩሉ ደርቅን፣ ዕልቅልቅን፣ ናይ’ዚ ዘሎ ናይ ቁጠባ ምንቁልቃል ሳዕቤን ሙዃኑ ይንገር።
ምቅይያር ናይ ከባቢ ኣየርን ኣብ ልዕሊ ናይ ዝፈርዩ ዓበይቲ ኣዝርእቲ፣ ብልቱግ፣ ሩዝ፣ ከማኡ ውን ዕፉን፣ ብናይ ልዑል ረስኒ፣ ብናይቲ ረስኒ ዘይምጽዋር፣ ብዘሎ ናይ ልዑል ናይ ረስኒ ምውሳኽን፣ ምዝርጋሕን፣ ናብ ኩሉ ክላባዕ ኺኢሉ ከም ዘሎ ይንገር።
ናይ መግብን ሕርሻን ሓልዮ ውድብ፣ ምምህማን ሕጻናትን፣ ትሕቲ 5 ዓመት ዕድመ ዝግመቱ 15.8 ሚልዮን ሕጻናት ስቃይ ማለት 22 ሚእታዊ፣ ኣብ 2017 ዓ ም ከኣ ካብዚኦም ዝነኣሱ ዕድመ ዘለዎም ብዓጸበውነት ክሳቐዩ፣ እዚ ክነጻጸር እንከሎ 165 ሚልዮን፣ 25 ሚእታዊ ኣብ 2012 ክከውን እንከሎ። ብሓፈሻኡ ኣብ ኣፍሪቃን ኤሽያን 39 ሚእታውን 55 ሚኣታዊ ዝግመቱ ህጻናት ኣብ ስቃይ ከም ዝርከቡ 
...
ዃኑ እዩ።
ናይ ጥዕና ደቀኣንስትዮ ሓልዮ፣ ብተወሳኺ ኣብ መግለጺኡ ከምዘስፈሮ፣ እቲ ዘሕፍር 32.8 ሚእታዊት ወይ ከኣ 1 ካብ 3 ደቀንስትዮ ኣብ ምፍራይ ዕድመ ዝርከባ ብሓፍሻ በዚ ናይ ዋሕዲ ደም ሕማም ተጸልየን ምህላወን ይሕበር። ብዘይ እዚ ዞባ እዚ ብዋሕዲ ደም ናይ ዝሓማ ኣብ ምፍራይ ዕድመ ንዝርከባ ደቀንስትዮ፣ ኣብ ኣፍሪቃን ኤሺያን ሰለስተ ዕጽፊ ናይ ሴሜን ኤሜሪካ ምዃኑ ይፍለጥ። ኣብ ኣፍሪቃን ኤሽያን 1.5 ብዝለዓለ ዕጽፊ፣ ካብ ሰሜን ኣመርካ ብተመጋብነት ጡብ ኣደ ዝዓብዩ ከምዘለዉን፣ ኣብ ሰሜን ኣመርካ 26 ሚእታዊት ዝኮኑ ጥራሕ ትሕቲ 6 ወርሒ ዕድመ ሕጻናት ብተመጋብነት ጡብ ኣደ ዝዓብዩ ምዃኖም እቲ ጸብጻብ ብተወሳኺ ይገልጽ። ብሚዛን ግዝፊ ሰብነት ዝተጠቕዑ 672 ሚልዮን ወይ ውን 1 ካብ 8 በጺሖም ከም ዘሎ እቲ ጸባጻብ ዓለም ሓቆፍ ሓልዮ መግብን ሕርሻን ብተወሳኺ የመልክት።"	70d15681dc9dbf55c77ea69c12fdd18e
				"ኤምባሲ ህግደፍ ብውሳነ ሕብረት ኤውሮጳ ዝሓደሮ ሕርቃን ገሊጹ
2024-06-04 08:45:03 Written by ቤት ጽሕፈት ዜና ሰዲህኤ Published in EPDP News Read 134 timesሕብረት ኤውሮጳ ኣብ ወርሒ መጋቢት 2021 ኣብ ልዕሊ ኤርትራ ዝወሰዶ እገዳ ክቕጽል ሰለ ዝወሰነ ኣብ ብሩስል ዝርከብ ኤምባሲ ኤርትራ ዝሓደሮ ሕርቃን ኣብ ዘውጸኦ መግለጺ ኣንጸባሪቑ። እቲ መግለጺ ኤምባሲ ንተግባር ሕብረት ኤውሮጳ “ዘይቅቡል ጸለመ” ብዝብል ሓረግ ብምግላጽ ዘይተደላዪ ምስሕሓብብን ጽልእን ዝፈጥር እዩ እውን ኢልዎ።
እቲ ንክቕጽል ዝተወሰን እገዳ ቅድሚ ክልተ ዓመታት፡ ብሕብረት ኤውሮጵ ዝተበየነ፡ ብሰንኪ ኣብ ኤርትራ ዘሎ ዘስካሕክሕ ኩነታት ሰብኣዊ መሰላት ዝተወሰነ ኮይኑ፡ ናብቶም ኣብ ኤርትራ ሰባት ዝኣስሩን ኣገዲዶም ብሓይሊ ዝምርምሩን ላዕለዎት ሓለፍቲ ሃገራዊ ጸጥታ ናይታ ሃገር ዝዓለመ እዩ ነይሩ። እዚ እገዳ ብመጀመርያ ዝተወሰነሉ ግዜ ሰራዊት ኤርትራ ኣብ ትግራይ ኣትዩ ዝተፈላለዩ በደላት ይፍጽም ኣብ ዝነበረሉ እዋን ነይሩ። መንግስቲ ኤርትራ ግና ኣብቲ እዋንቲ እውን ነቲ ርኡይ በደላቱ ክሒዱ ነቲ እገዳ ክቃወሞ ፈቲኑ ነይሩ እዩ።
ኣብዚ ናይ 3 ሰነ 2024 ናይ ተቓውሞ መግለጺ ኤምባሲ ኤርትራ፡ ሕብረት ኤውሮጳ ነቲ ኣብ ኢትዮጵያ ዝተፈጥረ ኩነታት ተጠቒሙ ኣብ ቀርኒ ኣፍሪቃ ጀኦ-ፖለቲካዊ ሓይሉ ንምድልዳል ዝመሃዞ ከም ዝነበረ ኣስፊሩ። እቲ መግለጺ፡ ኤርትራ ከም ብዙሓት ሃገራት ኣብ ሰብኣዊ መሰል ብእተካይዶ ቃልሲ ከም እትፍለጥ ጠቒሱ፡ ሕብረት ኤውሮጳ ግና ብዛዕባ ሰብኣዊ መሰላት ኣብ ኤርትራ ናይ ምዝራብ ሞራል የብሉን ኢሉ።
ኣብ መወዳእታ ከኣ ነቲ ኣብ ልዕሊ ምምሕዳር ህግደፍ ንክቕጽል ዝተሓደሰ እገዳ ሕብረት ኢውሮጳ፡ በቲ ጉዳይ ሰብኣዊ መሰል ክከታተል ዝተመደበ ኣካል ዘቕርቦ ጸብጻብ ጥራይ ዝተደረኸ እዩ ክብሎ ፈቲኑ።"	89fe6cebf85d7c7efda87a3213a159a9
				"Radio Erena: 07 June 2017
ኣብ ኢትዮጵያ፣ ዓመት ኣብ ዘይመልእ ግዜ ንኻልኣይ እዋኑ ዝተራእየ ስሩዕ ምቑራጽ ኣገልግሎት ኢንተርነት ኣብ ንግዳዊ ምንቕስቓስ እታ ሃገር ጸቕጢ ከምዝፈጠረ ጋዜጣ ዘ ሪፖርተር ካብ ኣዲስ ኣበባ ሓቢራ።
ኣብ ክልላት ኦሮሞያን ኣምሓራን ድሕሪ ዝተላዕለ ናዕቢ ኣገልግሎት ኢንተርነት ተቛሪጹ ከምዝነበረ ዘዘኻኸረት እታ ጋዜጣ፣ ኣብዚ እዋን’ዚ ምስ ናይ ካልኣይ ደረጃ መልቐቒ ፈተና ተተሓሒዙ ኢንተርነት ተቛሪጹ ምህላዉ ኣረጋጊጻ።
ኣብ ዝሓለፈ ዓመት፣ 250 ሚልዮን ብር ባጀት ዝወጾ ናይ ካልኣይ ደረጃ መልቐቒ ፈተና፣ ተሰሪቑ ብመንገዲ ኢንተርነት ድሕሪ ምዝርግሑ እቲ መንግስቲ ደጊሙ ሓድሽ ናይ ፈተና ወረቓቕቲ ከዳሉ ከምዝተገደደ ኣይርሳዕን።
እቲ መንግስቲ ካብ ተመሳሳሊ ፍጻሜ ብምስጋእ ንኢንተርነት ምሉእ ምሉእ ክዓቑ ከምዝወሰነ ዝተፈላለዩ ማዕከናት ዜና እኳ እንተሓበሩ፣ መንግስቲ ግና ከም ማሕበራዊ ሜድያታትን ናይ ኢንተርነት ቴሌፎናትን እንተዘይኮይኑ ንኢንተርነት ጠቕሊሉ ከምዘይዓጸዎ ይገልጽ።
እዚ መንግስቲ ኢትዮጵያ ወሲድዎ ዘሎ ኢንተርነት ናይ ምቁራጽ ስጉምቲ፣ ከም ባንክ፣ ናይ ሓዋላ ትካላት፣ ምክራይ ሆቴላትን ወኪልቲ ጉዕዞታትን ንዝኣመሰሉ ንግዳዊ ምንቕስቓስ ናይ ስራሕ ምትዕንቓፍ ከምዝገበረሎም፣ ዘ ሪፖርተር ንዝተፈላልዩ ትካላት ብምውካስ ብ5 ሰነ ኣብ ዘቕረበቶ ጸብጻብ ኣስፊራ።
====================="	cff732b1ae034edfa071416bd772214b
				"ኣብ ኢትዮጵያ ሕማም ሸሮኽ ይንኪ ኣሎ ተባሂሉ።
መቐለ 03 ሓምለ 2011(ድምፂ ወያነ) ብብርኪ ሃገር ኣጋጢሙ ዝነበረ ለበዳ ሕማም ሽሮኽ እናነከየ ይመፅእ እኳ እንተሃለወ ማሕበረሰብ ከይተዘናገዐ ጥንቃቐ ክገብር ከምዘለዎ ኢንስቲትዮት ጥዕና ሕብረተሰብ ኢትዮጵያ ኣተሓሳሲቡ።
እቲ እንስቲትዩት ኩነታት እቲ ሕማም ኣመልኪቱ ትማሊ ኣብ ዘውፅኦ መግለፂ ከምዝሓበሮ ለበዳ እቲ ሕማም ብዝምልከት ብዝተገበረ ክትትል ቁፅሪ በቲ ሕማም ዝተሓዙ ሰባት ካብ ዝሓለፈ ሰሙን ከምዝነከየ ገሊፁ።
ምክትል ዋና ዳይሬክተር እቲ ኢንስቲትዩት ዶክተር በየነ ሞገስ ከምዝበልዎ ኣብ ክልላት ኣምሓራን ሱማሌን ኣጋጢሙ ዝነበረ ለበዳ ሕማም ሽሮኽ ደው ካብ ዘብል ልዕሊ 1 ወርሒ ሰለዝኾኖ ብመሰረት መምርሒ ትካል ጥዕና ዓለም ካብቲ ለበዳ ነፃ ምዃነን ተረጋጊፁ እዩ ኢሎም።
ኣብ ካልኦት ከባቢታት እውን በቲ ለበዳ ቁፅሪ ዝተሓዙ ሰባት እናነከየ ምምፅኡን ሕዚ እውን ግን ማሕበረሰብ ከይተዘናገዐ ኣድላዪ ጥንቃቐ ክገብር ይግባእ ክብሉ ዶክተር በየነ ኣተሓሳሲቦም ኣለዉ።
እቲ ለበዳ ካብ ዘጋጠመሉ እዋን ጀሚሩ ንምክልኻል ልዕሊ 120 ሚሊዮን ቅርሺ ወፃኢ ከምዝተገበረ ካብቲ ኢንስቲትዩት ዝተረኸበ ሓበሬታ የመልክት።"	978f39452cef2ef1f590f521d025210a
				"ናብ ሽወደን ምምጻእ
ናይ መጠረሽታ ዝተሓደሰሉ፡ 14 8 2018
ናብ ሽወደን ምስ መጻእካ ሽዑ ሽዑ ንዕቝባ ከተመልክት ኣሎካ።
ናብ ሽወደን ክትመጽእ ከለኻ ምስ ፖሊስ ዶብ እንተ ተራኺብካ
ናብ ሽወደን ክትጓዓዝ ከለኻ ምስ ፖሊስ ዶብ እንተ ተራኺብካ፡ ዕቝባ ክትሓትት ከም ትደሊ ንዕኦም ክትሕብሮም ኣሎካ። ፖሊስ ዶብ ኣብ መቈጻጸሪ ፓስፖርት ኣህጕራዊ መዕርፎ ነፈሪቲ፡ ኣብ መዓሸግ መራኽብን ኣብ ባቡር ምድርን ኣውቶቡሳትን ናብ ሽወደን ዝመጻሉ ቦታን ይርከቡ። እቶም ፖሊስ ዶብ ሓደ ሓደ ሕቶታት ክሓቱኻ እዮም። ድሕሪኡ ነቶም ሕቶ ዕቝባኻ ዝቕበሉካ ብዓል መዚ ኢሚግረሽን ክትረኽቦም ኢኻ።
ናብ ሽወደን ክትመጽእ ከለኻ ምስ ፖሊስ ዶብ እንተ ዘይተራኺብካ
ድሮ ኣብ ሽወደን እንተ ኣሊኻ ኾንካ ንብዓል መዚ ኢሚግረሽን ባዕልኻ ክትራኸቦም ኣሎካ። ናይ ግድን ናብ ናይ ብዓል መዚ ኢሚግረሽን ኣሃዱ ምልክታ ክትከይድ ኣሎካ።
ኣሃዱ ምልክታ ብዓል መዚ ኢሚግረሽን ኣብ ዮተቦርይ፡ ማልሞን ስቶኮልምን ኣለዉ። ብዘይ ወለዶም ናብ ሽወደን ዝመጹ ቈልዑ፡ ኣብ ቡደን፡ ኖርሾፒንግ፡ ሱንድስቫል፡ ኡመኦ፡ ኡፕሳላን ኦረብሩን ዕቝባ ክሓቱ እውን ይኽእሉ እዮም።"	4fb8dae7911d07857c5efd9174afadff
				"ንግደት ኣስተርእዮ ቤተ ክርስቲያን ቅድስት ማርያም ጀነቫ፣ ብዙሓት ምእመናንን ውሉደ ክህነትን ኣብ ዝተረኽብሉ ዕለት ቀዳም ጥሪ 28, 2012 ዓ.ም ፈረንጂ ክብ ብዝበለ ስነ ስርዓት ተኸቢሩ።
ነዞም ኣቦታት ንምቕባል ሃንቀው እናበሉ ክጽበዩ ዝጸንሑ፣ ምእመናን ቅድስት ማርያም ቤተ ክርስትያን ጀነቫ ክልተ ነገር ኣብ ገጾም ይንበብ ኔሩ፣ቀዳማይ ሓድሽ ገጽ ናይዞም ኣቦታት: ካልኣይ ብዛዕባ ትስፍው መጻኢ ቤተ ክርስትያንና ዘተሓሳሰቦም ይመስሉ። ምኽንያቱ ከምዚኦም ዘኣመሰሉ ኣቦታት ምምጻእ ናብ ቤተ ክርስትያን ጀነቫ ንመጀመርያ ግዜ እዩ ኔሩ። ብዝኾነ ንዖኦም ዝበቅዕ ደኣ ኣይኹን እምበር ነቲ ምሸት ዝተዳለወ ድራር ናይ ዋዜማ ተጀመረ። ድሕሪ ድራር ኣቦታት ነናብ ዝተመደበሎም መደቀሲ ኣምርሑ።
ቀዳም ብመደብ መርሓ ግብር ብዝወጸ መሰረት፣ ኣቦታት ከካብ መዕረፊኦም ኣብ ሰዓቶም ኣብ ቤተ ክርስትያን ተረኽ
... 
ተገብረ። ገለ ካብቲ ዝተደርሰ ቅኔ ድማ ከምዚ ዝብል ይርከቦ፣
""ሓዘን ናይዛ ሓዳስ ኤርትራስ መዓስ ኮን እዩ ዝቕንጠጥ? ደቃ መፍቶ ሓውን ምድረበዳን ኮይኖም። እንሆ እዚ ተስሪዑ ዘሎ ሕብስቲ ቁርባን ናይ ክርስቶስ: መንፈሳውን ኣካላውን ሰብና ዚፍውስ ይኹን"" ዝብል ሓፈሻዊ ትሕዝቶ ዝሓዘለ እዩ።
ድሕር'ዚ ነቲ መዓልቲ ዝተዳለወ ቃል ኣምላኽ ብኣቦና ቀሺ ሙሉእብርሃን ተዋህበ። ካህን ሙሉእብርሃን ሓደ ካብቶም ኣብ ከተማ ዙሪክ ብብጹእ ኣቡነ መቃርዮስ መዓርገ ክህነት ዝተቐበሉ ኣርባዕተ ካህናት እዮም። ""ኣመጻጽኣ ንግደት ቅድስት ማርያምን ዝህበና መንፈሳዊ ትርጉምን""፣ ዝብል ልቢ ምእመናን ዝተንከፈ ምዑዝ ቃል ኣምላኽ ኣስሚዖም።
ቀጺሉ ብቀሺ ሃብቶም ኣገልጋሊ ቤተ ክርስትያን ቅድስት ማርያም ጀነቫ ዝተዳለወ ሽልማት፣ ንኽልተ ብኣገልግሎተንን ጽንዓት እምነተንን ዝተመስከረለን ኣመንቲ ካብ ኢድ ኣቦና ቐሺ
...
 እዩ ኔሩ።
ብቖጸራ ንዝመጽእ ቀዳም ኣብ ሰንጋለን ንግደት ቅዱስ ኡራኤል የራኽበና እንዳበሉ ኣብ መዛዘሚ መደብ በጽሑ።
ንኣሕዋት ኣመንቲ ካቶሊክን ፕሮቲስታንትን ኣብ ንግደት ቅድስት ማርያም ቤተ ክርስትያን ጀነቫ ምሳና ሓቢሮም ብምውዓሎም ልባዊ ምስጋናና ይብጽሓዮም።
እምበኣር ክቡራት ኣመንቲ ኦርቶዶክስ ተቐማጦ ኤውሮጳ፣ ""ዓይኒ ዘለዎ ይርአ እዝኒ ዘለዎ ይስማዕ"" እዩ እሞ ንእምነትኩም ደው በሉ። ብፍላይ ከኣ ዲያቆናትን ካህናትን ስለታ ኣደራዕ ወሪዱዋ ዘሎ ቤተ ክርስትያንኩም ደው ኢልኩም ክትከላኸሉን ምሳና ምስ ኣሕዋትኩም ""ንኡስ ሃገረ ስብከት ኤውሮጳ"" ክትሓብሩን ነዘኻኽር።
እግዚኣብሄር ኣምላኽ ጸግኡ የብዝሓልና።
ንፓትርያርክና ኣቡነ እንጦንዮስ ዕድመን ጥዕናን፣ ንብጹእ ኣቡነ መቃርዮስ ኣብ ኣገልግሎቶም ዓወትን ብልጽግናን ንምነ።
ምምሕዳር ቤተ ክርስትያን ቅድስት ማርያም ጀነቫ፣
ስዊዘርላንድ"	6e978a020b1339b64ddf51f6b47dd319
				"ሕቡራት ኢማራት ዓረብ፣ ካብ ዝሓለፈ ወርሒ ኣትሒዛ ልዕሊ 100 ዝኸውን ጽዕነት ኣጽዋር ናብቲ ብጀነራል ሓፍታር ዝምራሕ ዕጡቕ ሓይሊ ከምዝልኣኸት ብሕቡራት ሃገራት ኣፍሊጦ ዘለዎ መንግስቲ ሊብያ ወቒሱ።
ኣገልግሎት ዜና ቱርኪ፣ ኣናዱሉ ብዘቕረቦ ጸብጻብ መሰረት፣ እቲ መንግስቲ ሎሚ 24 ለካቲት ኣብ ዘውጽኦ መግለጺ፣ ኣስታት 6200 ቶን ዝግመት፣ ዝተፈላለየ ኣጽዋር ዝጸዓና ነፈርቲ ካብ ኢማራት ተበጊሰን ንኤርትራ፣ መዓርፎ ነፈርቲ ዓሰብ ከም መሰጋገሪ ወይ ትራንዚት ተጠቒመን ይመጻ ከምዘለዋ’ዩ ጠቒሱ።
ሕቡራት ኢማራት ዓረብ ንኤርትራ ከም መሰጋገሪ እናተጠቕመት ናብ ጀነራል ሓፍታር ኣጽዋር ምልኣኻ ነቲ ብሕቡራት ሃገራት ኣብ ልዕሊ ሊብያ ዝተነብረ፣ ብውሳነ 1970 ዝፍለጥ እገዳ ኣጽዋር ዝጥሕስ ምዃኑ መግለጺ መንግስቲ ሊብያ ኣመልኪቱ።
ሕቡራት ኢማራት ዓረብ፣ ንጀነራል ሓፍታር ንምድጋፍ፣ ብነፈርቲ ናብ ሊብያ እትልኮ ዘላ ኣጽዋር፣ ንመዓርፎ ነፈርቲ ዓሰብ ከም መሰጋገሪ ትጥቀመሉ ምህላዋ ሬድዮ ኤረና ኣብ ናይ 20 ጥሪ ፈነወኣ ምቅልሓ ዝዝከር’ዩ።
ኣብቲ እዋን’ቲ፣ ኣብ ከባቦ ኣቡዳቢ ካብ ዝርከብ መዓርፎ ነፈርቲ ኣልዛፍራ ዝተበገሳ ናይ ጽዕነት ነፈርቲ፣ ኣብ ዓሰብ ድሕሪ ምዕራፈን፣ ኣህጉራዊ ክሊ ማይ ቀይሕ ባሕሪ ተኸቲለን፣ ናብ መዓርፎ ነፈርቲ ካይሮ ከምዝኣትዋን፣ ካብኡ ድማ ናብ ሊብያ ከምዝሰርግራን’ዩ ተጠቒሱ።
ስዑዲ ዓረብ፣ ሕቡራት ኢማራትን ግብጺ፣ ኣንጻር’ቲ ብሕቡራት ሃገራት ተፈላጥነት ዘለዎ ብፈይዝ ኣል ሲራጅ ዝምራሕ ወግዓዊ መንግስቲ ሊብያ ንዝዋጋእ ዘሎ ጀነራል ሓፍታር ክድግፋ እንከለዋ፣ ቱርኪን ቀጠርን ድማ ነቲ መንግስቲ ከምዝሕግዛ ይፍለጥ።
ኣብ የመን ዘካየድኦ ኵናት ዓወት ክሰልጠን ዘይክኣለ ስዑዲ ዓረብን ሕቡራት ኢማራትን፣ ንኤርትራ ከም መደበር ሎጂስቲክን መናሃርያ ህጹጽ ስርሒታትን ክጥቀማላ ጸኒሐን’የን።
ኣብዚ እዋን’ዚ፣ ሕቡራት ኢማራት ዓረብ ኣንጻር መንግስቲ ሊብያ ንዝካየድ ኵናት እትልእኮ ድጋፍ፣ ዓሰብ ከም መሰጋገሪ ትጥቀመላ ከምዘላ’ዩ ተቓሊዑ።
Source: Radio Erena: 24 February 2020"	fa71967bc4df19888d6fd0a9a8171c33
				"ኣብ ኣፍሪቃ ድኽነትን ዝሓሸ ክፍሊትን ካብ ስነ-ሓሳብ ንላዕሊ ንምልመላ ጅሃዳውያንን ጎንጻውያን ጉጅለታትን ምቹእ ኮይኑ ከምዘሎ ሕቡራት ሃገራት ኣፍሊጡ። ብሕቡራት ሃገራት ዝተዘርግሐ ጸብጻብ ነቶም ምስ ቦኮ-ሓራም: ኣልሸባብን ብኣልቃዒዳ ዝድገፉ ጉጅለታትን ንክጽንበሩ ዝድርኾም ዘሎ ምኽንያት ሃይማኖታዊ እምነት ዘይምዃኑ ዘርኢ`ዩ ይብል።
ፕሮግራም ልምዓት ሕቡራት ሃገራት ኣብ 2021 ኣብተን ጥሩፋት ጉጅለታት ዝሕምስወን ዝብሃላ ሃገራት ማለት ቡርኪናፋሶ፡ካመሮን፡ጫድ፡ማሊ፡ ኒጀር፡ ናይጀርያ፡ ሶማልን ሱዳንን፡ ን2,200 ሰባት ቃለ-መጠይቕ ድሕሪ ምክያድ ካብ መንጎ`ቶም ብፍቓዶም ናብቶም ጽንፋውያን ዝተጸንበሩ ርብዖም፡ ቀንዲ ምኽንያት መጸንበሪኦም ክፍሊት ስራሕ ምዃኑ ሓቢሮም ይብል።
እዚ ድማ ካብቲ ኣብ 2017 ዝነበረ ኣሃዝ ብ92% ዝወሰኸ ምዃኑ ዘርኢ`ዩ።ሓላፊ ፕሮግራም ልምዓት ሕቡራት ሃገራት(UNDP) ኣኪም ስተይነር “ኣብ ብዙሓት ሃገራት ስእነት ኣታዊ፡ ስእነት ዕድላት፡ሕመቕ ናብራን ተስፋ ምቑራጽን እዮም ንሰባት ናብ ዝኾነ ዘይሓሰብዎ ነገራት ክኣትዉ ዝደፍእዎም ዘለዉ፡” ይብል።
ኣስታት 22% ካብቶም ዝተሓተቱ ድማ ምስ ቤተ-ሰቦምን ኣዝማዶምን ክጽንበሩ ኢሎም ጥራሕ ናብቶም ጽንፋውያን ጉጅለታት ከምዝኣትዉ እቲ ትካል ይገልጽ። እቲ ጸብጻብ ብምስዓብ ሃይማኖታዊ እምነት ተበጊሶም ናብተን ጉጅለታት ዝጽንበሩ 17% ጥራይ እዮም፡ እዚ ድማ ሳልሳይ ደረጃ ዝሕዝ`ዩ ይብል።"	878dfbef58eba7bd8001dfb65785ac4d
				"እቲ ገንዘብ፡ መንግስቲ ኤርትራ ምስ ዝሕዞ ኣጀንዳ ምምዕባል ዓቕሚ ሰብን፡ ሳይንሳዊ ሕርሻን ዝሰማማዕ ምዃኑ ፡ ዲረክተር ምምዕባል ዓቕሚ ሰብ`ቲ ባንኪ ሱኒታ ፒታምበር ገሊጻ።
ባንኪ ልምዓት ኣፍሪቃ፡ ኣብ ኤርትራ ኣብ መዳይ ትምህርቲ ኢንቨስት ዝገብር ዝዓበየ ትካል ምዃኑን ፡ እቲ ባንኪ፡ ካብ 2010 ጀሚሩ ክሳብ ሎሚ 72 ሚሊዮን ዶላር ኣብ ኤርትራ ኢንቨስት ከምዝገበርን ኣፍሊጡ`ሎ።
ካብ ዳካር- ሰኔጋል ንቪኦኤ ዝተዛረበት ሚስ ሱኒታ፡ እቲ ኣብ ዝሓለፈ ሰሙን ብኣባላት ቦርድ `ቲ ባንኪ ዝጸደቀ ገንዘብ፡ ብለቓሕን ብሓገዝን ዝውሃብ ኮይኑ ንዕብየት ኤኮኖሚ`ታ ሃገር ንምሕጋዝ `ዩ ኢላ፡
""እዚ ዝሓልፈ መጋቢት 3 ብቦርድ ዝጸደቐ ፕሮጀክት፡ ኣብ ምምዕባል ዓቕሚ ሰብን ሳይንስን፡ ከምኡ ድማ ኣብ ምሕያል ብሕታዊ ንግዲ ዘተኮረ ኾይኑ፡ ኣብ`ቲ ኤርትራ ሒዛቶ ዘላ ፕሮግራም ዕብየት ኤኮኖሚ ተራ ክህልዎ ዝኽእል`ዩ""
እቲ ኣብ ኤርትራ ክትግበር ብባንኪ ልምዓት ኣፍሪቃ ተታሒዙ ዘሎ ፕሮጀክት ብዓቢኡ ኣብ ክልተ ዝምቀል ኮይኑ፡ እቲ ሓደ ኣብ ከተማ መንደፈራ ዝውሃብ ተክኒካውን ትምህርታውን ስልጠና ኾይኑ፡ እቲ ካልኣይ ፕሮጀክት ድማ ኣብ ጋሽ ባርካ ዝትግበር ሕርሻዊ መጽናዕቲ ምዃኑ እቲ ባንኪ ንቪኦኤ ኣብ ዝለኣኾ መግለጺ ይጠቅስ።
ብመስረት`ቲ መግለጺ፡ እቲ ፕሮጀክት፡ መንእሰያት ኤርትራ፡ ትምህርቲ መካኒክ መካይን፡ ህንጻ፡ ፋብሪካ ማሺነርታት፡ ኤለክትሮኒክስ፡ ኤለክትሪክሲቲ ከምኡ`ውን ምትዕርራይ ኮምፒተራትን መርበባትን ኣብ ዘማዕብልሉ ከተኩር`ዩ።
ብመዳይ ሕርሻ ድማ፡ ናይ ኣትክልቲን እንስሳን ሳይንስን፡ ሕርሻዊ መካኒክነትን ምዕቃብ ሓመድን ማይን ኣብ ዘማዕብሉ ኣብያተ ትምህርቲ ከደህብ ምዃኑ ሚስ ሱኒታ ፒታምፐር ገሊጻ።
ንምዃኑ ንብዝሒ`ቲ ገንዘብ ዝምልከት፡ ባንኪ ልምዓት ኣፍሪቃ 19 ሚሊዮን ዶላር ክውስን ዝኽኣለ ብምንታይ መዐቀኒ`ዩ ዝብል ሕቶ ዝቐረበላ ዲረክተር ክፍሊ ምምዕባል ዓቕሚ ሰብ ሚስ ሱኒታ ፒታምፐር፡ ሃገራት ነናተን ኣመዳድባ ኣለወን ትብል፡
""ባንኪ ልምዓት ኣፍሪቃ፡ ዝጥቀመሉ ኣገባብ መዐቀኒ ኣለዎ፡ ደረጃን ጠለባትን ሃገራት፡-ከምኡ ከኣ ኩነታት ጸጥታ፡- ነቲ ለቓሕ ዝምልከት ድማ፡ ሓንቲ ሃገር ኣብ ነፍስ ወከፍ 2ተ ዓመት ከመይ ከይዳ ዝብል ነገራት እቲ ቦርድ ዝርእዮም ረቓሒታት`ዮም""
ባንኪ ልምዓት ኣፍሪቃ፡ ኣብ ኤርትራ ዝዓበየ ኣብ መዳይ ትምህርቲ ኢንቨስት ዝገብር ትካል ምዃኑ ይገልጽ። እቲ ባንኪ እዚ ሕጂ ዝገብሮ ዘሎ ፕሮጀክት ን4ይ ግዚኡ ምዃኑን፡ ካብ 2010 ጀሚሩ ክሳብ ሎሚ 72 ሚሊዮን ዶላር ኣብ ኤርትራ ኢንቨስት ከምዝገበርን ኣፍሊጡ`ሎ።"	deb35f028deb4a47c873af2db8e509cb
				"ምብዓል ናጽነት ይግባእዶ?
ወድ ስእላይ 24 ግንቦት 2016
ጥንሲ ናጽነት ኤርትራ ኣብ ማህጸን መግዛእቲ ኢትዮጵያ ተስእሎ መልክዕ ረኪቡ ክነሱ፡ ብቅልጽም ሓያላን ተነጺሉ ወይ ብውሽጣዊ ሕማም ቆሊዑ ከይመውት ዋናታቱ እናሞቱሉ፡ ን30 ዓመታት ከም ሓደ መቀን ጊዜ ጥንሲ ጸብጺቡ፡ ኣካል ገዚኡ ደረት ፈልዪ ቅንያት ማርያም ግንቦት፡ ኪዳነ ምሕረት መዓልቲ ተወልደ። ሸብዓተ ሳዕ ሰብዓ ተዓለለ። ጥጥቖ ዕንበባ ተነጽገ። ነዚ ንስኩም እትርእዎ ዘሎኩም ክርእዩ ብዙሓት….ተባህለ።
ልደተ ሃገርን ልደተ ሕጻንን ብብዙሕ መገዲ ከነመሳስሎ ንኽእል። ሕጻን ምስ ተወልደ ብልደቱ ወለዱ ከም ዝሕጐሱ ዋናታት እታ ሃገር ዝኾኑ ሕዝባ ድማ ምሕጓሶም ዘይተርፍ እዩ። ዝተወልደ ሕጻን ግና ኣብ ዕብየቱ ካብ ሕማም ዝከላከለሉ ክታበት ኣብ ማህጸን እንከሎ ኣይወሃቦን። ተራ ክታበት ድሕሪ ልደት ንሓከምቱን ወለዱን ዝግደፍ እዩ።
... 
ክጉህይ ኣንጻራውያን ወጥርታት ንመትንታቱ ካብ ዘላሕልሕዎ፡ ገጽና ሞሳ ሓርነታዊ ቃልሲ ዓወት ተደሪሩ ብትንሳኤ ተስፋና ክበርህን፡ ጸኒሑ ኣብ ግራት ውልዶ ዓመታት ናጽነት ብዝወረደ ኣስሓይታ ጥልመት ሰኪሑ ካብ ዝጽምሉን፡ ኮታስ ኩሉንትናና ተጻይ ፍቓዳት ካብ ዘእንግድ ነዛ ዕለት በቲ ጥንተ ዓወታ ጥራይ እንተጸንበልናያ ይሓይሽ በሃላይ እየ። ካብ ዝተፈራረቀ ስምዒት ዝጽልምት ደመና የሎን። እስራኤላውያን ካብ ባርነት ግብጺ ምውጽኦም ዘኪሮም ዕለት ፈልዮም የኽብሩን ይጽንብሉን ነበሩ። ዕለተ ምፍራስን ምምራኽን ሃገሮም ድማ ታሽዓይ ወርሒ ኣብ ዝብሓቶ ዘኪሮም ክበኽዩ ይውዕሉ ነበሩ። ብዛዕባ ፍልሰት ህዝብናን ምዕናው ሃገርናን ድማ ካልእ ዕለት ፈሊና ከይንቁዝም ዝኽልክለና የልቦን። ስለዚ ዕለተ ናጽነት ልደተ ኤርትራ እዪ እሞ፡ ኤርትራ ተሓጕሳ ክትውዕል ንሕደጋ። ካልኣ ይኣኽላ። ዕለተ ናጽነት በቲ ናይ 
...
ም ኣጆካ ኤርትራ መንፈስ ህዝባ እያ። ኤርትራ ሥጋኣ እምበር መንፈሳ ኣይእሰር ኣይመውት፡ ብምባል ስረ ከዕጥቆ ፈቲኑ። ኤርትራ ትንሳኤ ሥጋ ክትረክብ ግድን ክትመውት ኣለዋ። እቶም ጠቢቖማ ዘለው ቁርዲድ ኣብ መቃብር ምስ ተረፉላ፡ ኤርትራ ተሓዲሳ ክትትንስእ እያ። ምብዓል ናጽነት ንሓደ ጉጅለ ፈሪህካ እተቅርቦ ሞባእ አምልኾ ከምዘይኮነ ከረድኦ ብዙሕ ጽዒሩ። ዕለተ ናጽነት እቲ ናይ መወዳእታ ፍረ ናጽነታዊ ሰወራ ምዃኑን፡ ዓቅምን ኣፍልጦን እንተሃልይዎ ፍትሒ፡ መሰል ወዘተ ዝብሉ ሰውራታት ተወዲኦም ዘይውድኡ ስለ ዝኮኑ፡ ኣብዞም ሰውራታ ክዋሳእ ከምዝኽእልን፡ ከፊላዊ ዓወቶም ምስ ጨበጥካ ዕለተ ጽንብሎም ምክያድ ከም ዝከኣልን ገለጸሉ። ምብዓል ናጽነት ምስ ኤርትራውነት እምበር ምስ ስርዓተ መንግስት ከምዘይዛመድ እኳ እንተነገሮ፡ ዓንድሕቆ ውሽጣዊ ርድኢቱ ነዚ ሓድሽ ርድኢት ክስከሞ ዓቅሚ ኣይረኸበን።"	a0b54dd7ffc5529cd9a3513f36fe46e1
				"ብሉጽ ዓለም ዝኣመተ ሕልሚ! ንምሕላም ኣይትፍራሕ
ቅዱስ ኣቦና ር.ሊ.ጳ. ፍራንቸስኮ ዕለት 20 መስከረም 2017 ዓ.ም. ከምቲ ልሙድ ኣብ ቅርዓት ቅዱስ ጴጥሮስ ካብ ውሽጥን ወጻእን ንዝመጹ በሸሓት ንዝቝጸሩ ምእመናን ናይ ዕለተ ረቡዕ ሓፈሻዊ ኣስተምህሮ ትምህርተ ክርስቶስ ከምዝለገሱ ልእኽቲ ጋዜጠይና ራዲዮ ቫቲካን ደቦራ ዶኒኒ ሓቢረን።
ቅዱስ ኣቦና ክቡራት ኣሕዋተይን ኣሓተይን፡ ሓደርኩም ቢሎም ሰላምታ ብምቕራብ ነቲ ኣብ ክርስቲያናዊ ተስፋ ኣማእኪሎም ዝጀመርዎ ኣስተምህሮ ትምህርተ ክርስቶስ ብምቕጻል ናይ ሎሚ (ዕለት 20 መስከረም 2017 ዓ.ም.) ትምህርተ ክርስቶስ ሕንጸት ኣብ ተስፋ ዝብል ኣርእስቲ ዝገበረ ኰይኑ፡ ብሓሻዊ ኣዘራርባ ዘኰነስ ብቐጥታ ንነፍሲ ወከፍና ዝምልከት ኰይኑ ንስኻ/ንስኺ ዝብል ክንዲ ስም ወይ ከኣ ተውላጠ ስብ ብምጥቃት ዘቕርብዎ ምዃኑ ምስ ገለጹ፡
ነቲ ኣብ ሕይወት 
... 
ላግጽን ዘኸበቦም ክነሶም ተስፋ ከይቆረጹ ውትሩ ሰናይ ዓለም ሕልሞምን ሰናይ ድላዮምን እዩ ኣሞ ምስጋና ንኣኣቶም።
ሓሳብያውያንን መሓዛውያንን ሰብ ምናባውያን ንዘርኢ ሰብ ዓበይቲ ናይ ስነ ምርምርን ዕደ ጥበብን ተበጽሖታት ለጊሶም እዮም። ውቅያኖስ (ኣውክያኖስን) ዝሰንጠቑን ማንም ዘይረገጾ መሬት ረጊጾም ዘቛረጹን ተስፋ ዝዘርኡን ጊልያነት ዝሰዓሩን ስቓይ ካልኦት ክውገድ ዝገበሩን ኣብዛ እንነብረላ መሬት ናይ ብዙሓት ናይ ሕይወት ኩነት ክመሓየሽን ብሉጽን ንክኸውን ዝገበሩ ክብሪ ሰብ ክኽበር ዝጸዓሩን ዘኪሮም ናይ እንነብረሉ ዓለም ሓላፍነት ይሃልወና፡ ናይ ነፍሲ ወከፍ ሰብኣዊ ሕይወት ሓላፍነት ይሃልወና። ኣብ ልዕሊ ነዳይን ዝዀነ ይኹን ስኡን ሰብ ዝወርድ ኢፍትሓውነት ልክዕ ከም ሓደ ክፉት ቁስል ናትካ ሰብኣዊ ክብሪ ዘናሽው እውን እዩ። ናይ ሓው ሰብኣዊ መሰልን ክብርን ክገሃስ እንከሎ ናትካ 
...
ቅዱስ ኣቦና ዝለገስዎ ኣስተምህሮ ትምህርተ ክርስስቶስ ዛዚሞም ነቶም ኣብቲ ኣስተምህሮ ብማሕበርን ብውልቅን ንዝተረኽቡ ሰላምታኦም ኣቕሪቦም፥ ዝሓለፈ ሰኑዕ ዕለት 18 መስከረም 2017 ብላቲን ስርዓት ዝተበዓለ ሓላዊ ሕጻናትን መንእሰያትን በዓል ቅዱስ ስታኒስላው ኮስትካ ኣባል ማሕበር ኢየሱሳውያንን ከምኡ እውን ዕለት 21 መስከረም 2017 ዓ.ም. ዓመታዊ በዓል ቅዱስ ማቴዎስ ወንጌላዊ ምዃኑ ዘኪሮም፡ ቅዱስ ስታኒስላው ክስትካ ልዑል ማሕበራዊ ደረጃ ንምዕታር ዝብል ትጽቢት መንእሰያት ነቲ ካብ እግዚኣብሔር ዝቐርበሎም ጸዋዕታ እዝኒ ልቦም ክዓጽዉ ከይገብሮም ሓደራ ምስ በሉ ከምኡ እውን ቅዱስ ማቴዎስ ወንጌላዊ ዝመስከሮ ምልዋጥ ንመንእሰያት ሕይወት ብናይ እምነት ማዕቀን ክንበር ዘተባብዕ እዩ ቢሎም ሓዋርያዊ ቡራኬ ሂቦም ከማተፋነዉ ልእኽቲ ጋዜጠይና ዶቦራ ዶኒኒ ኣፍሊጠን።
ማኅበረሰባዊ መርበባት:"	da92becd3557191851845859d5089553
				"ቅልውላው ስርዓት ኣስመራ ብዝምልከት ሓጺር መግለጺ
ፈጻሚ ቤት ጽሕፈት ኤሃባደለ ሰሙናት ዝወሰደ ናይ ላዕለዎት ሓለፍቲ ህግደፍ ዘይምጥዕዓም ካብ ዕለት 19 ጥሪ ጀሚሩ እቲ ቅልውላው ናብ ዝለዓለ ጥርዙ በጺሑ ምህላዉ ንከታተሎ ዘለና ሓቂ እዩ። ብመሰረቱ እዚ ትማሊ ዝጀመረ ቅልውላው ዘይኮነስ ዕምሪ ስርዓት ህግደፍ ከም ጥሙር ሓይሊ ኣዝዩ እናኣንቆልቆለ ናይ ምኻዱ ጎሊሑ ዝተራእየሉ ኩነታት እዩ። ብዝኾነ ግን ህዝቢ ዘይተሓወሶን ማእከሉ ረብሓ ህዝቢ ማእከል ዘይገብረ ዝኾነ ይኹን ምድርዳር ዘይሩ ዘይሩ ኣብ መንጎ እቶም ንዓመታት ንህዝቢ ጨፍሊቖም ጉጅላዊ ረብሓታቶም ጥራሕ ከደልድሉ ዝጸንሑ ኣካላት፡ ሕጂውን መልክዖም ቀይሮም ዕድመ ስልጣኖም ንምንዋሕ ዝግበር ስርሒት እምበር መሰረታዊ ለውጢ ከምጽኡ ከምዘይክእሉ ክንርዳእ ይግባእ። ካብዚ ሓቅዚ ብምብጋስ ኣብ መንጎ ላዕለዎት ሰበስልጣን ዝግበር ዝርርብን 
... 
 ማእከል ዝገብረ ለውጢ ንምምጻእ ደለይቲ መሰረታዊ ለውጢ ናይ ውሽጥን ናይ ደገን ተቓወምቲ ሓይልታት ካብ ምብርታዕ ካልእ ቅኑዕ መማረጺ የልቦን። እዚ እንሰምዖ ዘለና ክፍሊ ዜና ተኸቢቡ እከለ ሞይቱ እከለ ቆሲሉ ዝብል ዜና ካብቲ ሒዝናዮ ዘለና ሓይሊ ደንበ ተቓውሞ ካብ ምጥንኻር ናይ ገዛእ ርእስና ኣጀንዳ ከውጽኣና ኣይግባእን። ብርግጽ ኣብ ከምዚ ዝኣመሰለ ቅልውላው ቀንዲ ሃምናን ቀልብናን ድሕነት እቲ ተጨኲኑ ዘሎ ህዝብና ምዃኑ ሓደን ክልተን ዝበሃሎ ኣይኮነን። እዚ ብቐንዱ ናይቶም ከም ህዝቦም ተጨኲኖም ዘለዉ ተራ ኣባላት ሰራዊት ኤርትራ ጉዳይ እምበር ናይቶም ኣብ ገበን ተጨማሊቖም ዝጸንሑ ላዕለዎት ሓለፍቲ ህግደፍ ስለ ዘይኮነ፡ ሰራዊት ኤርትራ ቀንዲ ናይ ሕጂ ዕማሙ ድሕነት ህዝቢ ኤርትራ ክኽውን ከምዘለዎ ኣጥቢቕና ነተሓሳስብ። ሕጂውን ኣብ መንጎ ላዕለዎት ሓለፍቲ ዝግበር ግርጭት ይኹን ድርድ
...
ክኽውን ኣይኮነን። ካብ ዝጸንሔ ጸገም መዋጽኦ ክኸውን ዝኽእል፡ መስርሕ ደሞክራሲያዊ ለውጢ በቶም ተጨኲኖም ዝጸንሑ ኣካላት ክምራሕ እንተኺኢሉ እዩ። እምበር በቶም ብኻልእ ሓድሽ መንገዲ በትሪ ስልጣኖም ከደልድሉ ዝደልዩ ኣካላት ኣይኮነን። ከምዚ ዝኣመሰለ ቅልውላው መግለጺ ናይ ዝኸረመን ዝሓገየን ምረት እዩ። እቲ ቅልውላው ኣብ ውሽጢ ዓዲ ናይ ዘሎ ጸገም መግለጺ እዩ። ዝበለጸ መፍትሒ ከኣ በቶም ዝያዳ ዝተጨኮኑ ኣካላት ስለ ዝመጽእ ኣብዚ ዝረኤ ዘሎ ቅልውላው ታሕተዎት ሓለፍቲ ላዕለዋይ ኢድ ክሕዙ እንተኺኢሎም ኣብ ዝግበር ቃልሲ ኣብ ጎድኖም ከምዘለናን ናብ ደሞክራሲያዊ ስርዓት ምስግጋር ኣብ ዝግበር ቃልሲ ኩሉ ዝከኣለና ክንገብር ምኻንናን ከነረጋግጽ ንደሊ። ፈጻሚ ቤት ጽሕፈት ኤርትራዊ ሃገራዊ ባይቶ ንደሞክራሲያዊ ለውጢ
Short URL: https://english.farajat.net/?p=8338"	ae6f7c6f4b223be15764965d4fd806e8
				"ካካብ መስከረም 1- 3 203 ንሰለስተ መዓልታት፡ ብመሪሕነት ብፅኣን ጳጳሳት አቡነ መቃርዮስን አቡነ ሲኖዳን ዝተመርሐ፡ ብዙሓት ውሉደ ክህነት ዝተሳተፍዎ፡ ዝተፈላለየ መደባት ሓቕፉ፡ ኣብ ቤተ ክርስቲያን፡ ምዕራፈ ቅዱሳን ደብረ ሊባኖስ ወተክለሃይማኖት ሳንታ ኣንቶንዮ ቴክሳስ፡ ክካየድ ዝቀነየ መንፈሳዊ ጉባኤ ብፍሱህን ውዕውዑን መንፈስ ተዛዚሙ። ብተወሳኺ፡ ብዝተፈላለየ ምኽንያት ብኣካል ኪሳተፍ ዘይከአለ ውሉደ ክህነት ብናይ ርሕቀት መራኸብ ብዙሓን (zoom) ኪከታተሎ ቀንዩ።
“ንዓይ ግና ናብ ኣምላኽ ምቕራብ ይሕሸኒ….” (መዝ 73:28) ኣብ ትሕቲ ዝብል መሪሕ ጥቕሲ ንመበል 25 ዓመት ክካየድ ዝቀነየ ጉባኤ ኦርቶዶክሳዊት ተዋህዶ ቤተ ክርስቲያን ኤርትራ፥ መንበረ ጵጵስና ሰሜን ኣሜሪካ ብሰላም ተዛዚሙ፡፡ እቲ ጉባኤ ኣብ ከተማ ባፍሎ ኒውዮርክ ካብ ሓሙስ 3 ነሓሰ ክሳብ ሰንበት 6 ነሓሰ 20
... 
እዋኑ ክካየድ ዝጸንሐ ጉባኤታት`ዩ። ከም-ዝፍለጥ እቲ ኣብ ውሽጢ ሃገር ዝርከብ ዝነበረ መንበረ-ፓትርያርክ፣ ንክብርን ቅድስናን ቤተ-ክርስቲያን ወኪሉ ክርከብ ዝነበሮ ሓላፍነት፣ ዘይምጥን ኮይኑ ብምርካቡ ምኽንያት፣ ህልውና ቤተ-ክርስቲያን ንሓደጋ ተጋሊጹ ምስ-ተረኽበ፣ ነቲ ሓዋርያዊ-ሰንሰለት ንምዕቃብ ተባሂሉ`ዩ፣ እዚ ጉባኤ`ዚ ኣብ መድረኽ ወጺኡ ህልውናኡ ንከረጋግጽ ኣገዳሲ ኮይኑ ዝተረኽበ።
ንኣርባዕተ መዓልታት ክካየድ ዝቐነየ መበል 24 ዓመታዊ ጉባኤ መንበረ ጵጵስና ሰሜን ኣሜርካ ኣብ ከተማ ሲያትል ክፍለ ግዝኣት ዋሽንግቶን ኣብ ቤተ ክርስቲያን ደብረ ብርሃን ቅድስቲ ሥላሴ ይካየድ ድሕሪ ምቕናዩ ብጸሎተ ቅዳሴ ብሰላም ተዛዚሙ።
መበል 24 ዓመታዊ ጉባኤ መንበረ ጵጵስና ሰሜን ኣሜርካ ኣብ ከተማ ሲያትል ክፍለግዝኣት ዋሽንግቶን ኣብ ቤተ ክርስቲያን ደብረ ብርሃን ቅድስቲ ሥላሴ ስያትል ካብ 1
...
ልየን።
እግዚኣብሔር ንስድራቤት ምጽንናዕ ይሃቦም። ንኣዴና ወ/ሮ ጽገወይኒ ድማ ኣብቲ ግደ ርስቲ ቅዱሳን ዝኾነ መንግስቲ ብርሃን የዕርፈን። “ኦ እግዚኦ! ኣዕርፍ ነፍሰ ዓመትከ ጽገወይን”
ነቶም ን18 ዓመታት ብዘይ ፍትሒ ተኣሲሮም ዘለዉ ድማ ሓርነት ይኣውጀሎም ኣምላኽ።
መርበብ ሓበሬታ ተዋህዶ
ቀኖናዊ ኦርቶዶክሳዊት ተዋህዶ ቤተ ክርስቲያን ኤርትራ
እቲ ካብ ሓሙሽተ ኣብያተ ክርስቲያናት ብዝመጹ፡ ኣስታት 280 ዝኾኑ መንእሰያትን ወለድን፡ ብካህናት ተመሪሖም ዘካየድዎ ካብ ሓምለ 01 ክሳብ ሓምለ 04፣ 2022 ኣብ ይጅን ኦረገን ዩኒቨርሲትይ ኦፍ ኦረገን (University of Oregon, Eugene, OR) ዝተጋብአ፡ ኣዝዩ ኣገደስቲ ትሕዝቶ ዘሎዎ ትምህርትታት፥ ሰሚናራት፥ ዘተን ዎርክሾፕን ሓጸርቲ ድራማታትን ዝሓቖፈ ኣብ ነፍሲ ወከፍ መዓልቲ ብጸሎት ነግህን ጸሎተ ሰርክን ዝተዛዘመን ነይሩ።"	bddbb11e9c1f8a880f45e1c1a0c5b1b0
				"ኣብ‘ቲ ምኽኽር ካብ መድረክ ዶ/ር ነጋሶ፣ዶ/ር መረራን ኣቶ ጥላሁን እንደሻውን፣ኣቶ ኣበባው መሓሪ ካብ መኢኣድ ከምኡውን ባዕሎም ኣቶ ይልቃል ብወገን ተቃወምቲ ኢትዮዽያ፣ብወገን ሕብረት ኣውሮዻ ድማ ኣርባዕተ ኣባላት ከምዝተሳተፉ ተሓቢሩ‘ሎ።
ተቃወምቲ ኢትዮዽያ ንዘልዐልዎም ኣጀንዳታት ክጠቅሱ ከለው ኣቶ ይልቃል፣ኣብ‘ዚ እዋን‘ዚ ፖለቲካዊ ባይታ ኢትዮዽያ ካብ ምፅባብ ሓሊፉ ይዕፆ ከምዘሎ፣መንግስቲ ንሕገ-መንግስቲ ተፃሪሩ ኣብ ልዕሊ ሲቪካዊ ማሕበረ-ሰብ፣ሚድያታት፣ኣዋጅ መርየትን ፀረ-ግብረ-ሸበራ ኣዋጅ ተባሂሉ ጋዜጠኛታት ባዕሎም ሳንሱር ንክገብሩ፣ፖለቲከኛታት ተንቀሳቂሶም ንከይውድቡ ኣብ ጭንቀት ንክነብሩን ጋዜጠኛታትን መራሕቲ ፖለቲካ ዘእሰረን ሕጊ-ፀረ-ግብረ-ሸበራ ንክላዓል ከምዝተሓተተን ጠቂሶም።
መንግስቲ ነዞም ዝተጠቅሱ ስጉምቲ ዝወሰደ ኣውራ-ፓርቲ ኮይኑ ኣብ ስልጣን ንክፀንሕ ዝገበሮ ምኻኑ
... 
ሩ፣ሎሚ ንፈታዊኹም ኢህወዴግ እንተትመኽርዎ ዝበለፀ‘ዩ ዝብል ሪኢቶ ምርር ብዝበለ ኣገባብ ካብ ተቃወምቲ ከምዝቀረበ ገሊፆም።
ገዛኢ ፓርቲ ኢህወዴግ ብዛዕባ‘ቲ ኣቶ ይልቃል ዝገለፅዎ ዝተፈለየ መርገፂ ከምዝህብ ይፍለጥ።
ኣቶ ይልቃል ”ሓቂ ንምዝራብ፣ብዛዕባ መንግስቲ ኢትዮዽያ፣ናብ‘ዚ ቅድሚ ምምፀኦም፣ ሓበሬታ ከምዝረኸቡን ከምዝፈልጡን፣ብሕልፊ ሕጊ-ፀረ-ግብረ-ሸበራን ናይ እስልምና ፀገምን ፅቡቅ ገይሮም ከምዝርድኡን።እንተኾነ ኣብ ሞንጎ ጉባኤ ሕብረት ኣውሮዻን ንኡስ ኮሚቴ መሰላትን መጠነኛ ኣፈላላይ ከምዘሎ። ተሰማዕነት ዘለዎም ኣባል ሃገራት፣ኢህወዴግ ረጋፃይ መንግስቲ‘ውን እንተኾነ፣ ብምዕባለ ከምዝገስገሰን ፅቡቅ ለውጢ ዘመዝገበን‘ዩ።ስለዚ ካባኻትኩም ንረኽቦ ሓበሬታ፣ወግዓዊ ንምግባር ስለዘፀገመና፣እንታይ ትብሉ ዝብል ኣገራሚን ግልፅን ሪኢቶ‘ዮም ሂቦምና“ ኢሎም።
ተቃወምቲ ብወገኖም ዝሃብዎ መልሲ
...
ረ‘ቲ ኢህወዴግ ዘመዝገቦ ምዕባለ ከመዝግብ ከምዝኽእል፣ካብኡ ሓሊፉ ፖለቲካዊ ስልጣን እንተሒዙን ህዝቢ ኢትዮዽያ እንተተሳቲፉሉን፣ኢትዮዽያ ካብ‘ዚ ንላዕሊ ክትዓቢ ከምትኽእል ገሊፆም‘ዮም ንልኡኻት ሕብረት ኣውሮዻ ይብሉ ኣቶ ይልቃል።
ወከልቲ ሕብረት ኣውሮዻ ከም‘ዚ ዓይነት መድረኽ ፈጢሮም ንተቃወምቲ ምድማፆም ሓደ ስጉምቲ ንቅድሚት‘ዩ ዝበሉ ኣቶ ይልቃል፣ኩነታት ኢትዮዽያ ኣብ ምግላፅን ምብራህን ካብኡ ሓሊፉ ኣማራፂ ኣተሓሳስባ ኣቅሪብካ ጠንካራ ፓርቲ ኮይንካ ምውፃእ፣ናይ ተቃወምቲ ሓላፍነት‘ዩ ኢሎም።
ልኡኻት ኣውሮዻ ንእሱራት ከምዝበፅሑዎም‘ውን ገሊፆምልና‘ዮም ይብሉ ኣቦ-መንበር ሰማያዊ ፓርቲ።ኣባላት ኮሚቴ ርክባት ወፃኢን ሰብኣዊ መሰላትን፣ፅባሕ ኣብ ኣዲስ ኣበባ ጋዜጣዊ መግለፂ ከምዝህቡ ተፈሊጡ‘ሎ። እንተተረኺቡ፣ምላሽ መንግስቲ‘ውን ክነቅርበልኩም ኢና ይብል እስክንድር ፍሬው ዝላኣኾ ሪፖርት።"	52d47b5d7811258ce11d3815ebf28f18
				"ቅዱስ ኣቦና ር.ሊ.ጳ. ፍራንቸስኮ ከምቲ ልሙድ ኣብ ነፍሲ ወከፍ ሓዋርያዊ መገሻኦም ቅድሚ ምቃሎምን ኣብ ምምላሶምን ሮማ ኣብ ዝርከብ ጳጳሳዊ ባዚሊካ ቅድስተ ማርያም ዓባይ መንፈሳዊ ንግደት ፈጺሞም ኣብ ፊት ቅዱስ ምስሊ ቅድስተ ማርያም ድሕነት ሮማውያን ናይ ግሊ ጸሎት ከምዕርጉ ዝፍለጥ ኰይኑ፡ ብምኽንያት መበል 30 ዓለም ሓቆፍ ሓዋርያዊ መገሻኦም ናብ ሩመኒያ ዕለት 30 ግንቦት 2019 ዓ.ም. ኣብ ዋዜማ ምንቃሎም መንፈሳዊ ንግደት ፈጺሞም ናይ ግሊ ጸሎት ከምዘዕረጉ ልእኽቲ ጋዜጠይና ኣገልግሎት ክፍሊ ዜና ቫቲካን ጃዳ ኣኰይሊኖ ሓቢረን።
ስምዖን ተ. ኣርኣያ - ሃገረ ቫቲካን
ቅዱስነቶም ኣብ ሩመኒያ ዘካይድዎ ሓዋርያዊ መገሻ ፍጻሜታቱን ዝራኸብዎም ሕዝቢ ሩመኒያን እታ ሃገርን ነማላድነት ቅድስተ ማርያም ድሕነት ሮማውያን ከወክፉ ኣጋ ምሸት ናብ ጳጳሳዊ ባዚሊካ ቅድስተ ማርያም ዓባይ መንፈሳዊ ንግደት ከምዝፈጸሙ ናይ ቅድስቲ መንበር ዜናን ክፍሊ ማሕተምን ግዚያዊ ሓላፊ ኣለሳንድሮ ጂሶቲ ኣብ ትዊተር ማሕበራዊ መረብት ብዘሎ ናይ ቅድስቲ መንበር @HolySeePress ብዝብል ኣድራሻ ኣቢሎም ከምዝሓበሩ ክፍለጥ እንከሎ፥
ድሕነት ሮማውያን
ቅዱስነቶም ኣብ ጳጳሳዊ ባዚሊካ ቅድስተ ማርያም ዓባይ መንፈሳዊ ንግደት ፈጺሞም ኣብ ፊት እቲ ኣብ ቦርገዘ ወይ ከኣ ፓውሊና ብዝብል ስም ኣብ ጽዋዕ ንኡስ ቤተ ጸሎት ኣብ ዝተዓቀበ ቅዱስ ምስሊ ቅድስተ ማርያም ድሕነት ሮማውያን ጸሎት ከምዘዕረጉን ዝሓበራ ልእኽቲ ጋዜጠይና ኣገግሎት ክፍሊ ዜና ኣኵይሊኖ ኣስዒበን፥ ቅዱስነቶም ድሕሪ ዕለት 13 መጋቢት 2013 ዓ.ም. ሕርየቶም እውን ዕለት 14 መጋቢት 2013 ዓ.ም. ኣብ ባዚሊካ ቅድስተ ማርያም ዓባይ መንፈሳዊ ንግደት ከምዝፈጸሙ ምልስ ቢለን የዘኻኽራ።"	716928a646a4701974ca2a31f328087e
				"መንግስቲ ሱዳን ብ 28 ሰነ ተወሰኽቲ 213 ኤርትራውያን ስደተኛታት ናብ ኢድ መንግስቲ ኤርትራ ኣሕሊፉ ከምዘረከበ ምንጭታትና ካብ ሱዳን ኣረጋጊጾም ። ብመሰረት ሓበሬታ እቶም ምንጭታት እዞም ሓደስቲ ግዳያት ኣብ ከተማ ካርቱም ተገፊፎም ኣብ ዝተፈላለያ ኣብያተ ማእሰርቲ ተዳጒኖም ዝጸንሑ ኮይኖም ፍርዳዊ መስርሕ ብዝተሓረሞ ወገናዊ ውሳኔ ኣብያተ ፍርዲ እታ ከተማ ናብ ሃገሮም ክጥረዙ ዝተወሰነሎም እዮም።
ምስ`ዞም ብ 28 ሰነ ናብ ኤርትራ ዝተጠረዙ ዜጋታትና ፥ ቊጽሪ ናይቶም መንግስቲ ሱዳን ኣብ ውሽጢ እዛ ኣፋሪቕናያ ዘሎና ዓመተ 2016 ናብ ኢድ መንግስቲ ኤርትራ እሕሊፉ ሂብዎ ዘሎ ኤርትራውያን ስደተኛታት ናብ ከባቢ 800 ክብ ኢሉ ኣሎ። እቶም ናብ ኣሃዱታት ጸጥታ መንግስቲ ኤርትራ ዝተረከቡ 213 ኤርትራውያን ስደተኛታት ከም ልሙድ ናብ ዘይተነጸረ ቦታ ከምእተወስዱ ይሕበር። ኣባላት ጸጥታ መ
... 
ርኣይ ልሙድ ኮይኑ ምህላዉ ዝግለጽ ኮይኑ ፣ ኣብ`ተን ኣብያተ ማእሰርቲ ኣብ ልዕሊ ደቂ ኣንስትዮን ኣብ ልዕሊ ደቂ ተባዕትዮ እዉን ከይተረፈ ጾታዊ ዓመጻት ይፍጸም ከምዘሎ ይፍለጥ።
ብመሰረት ሓበሬታ ምንጭታትና ፣ ምስዞም ብ 28 ሰነ ናብ ኤርትራ ዝኣተዉ 213 ዜጋታትና 4 ደቂ ተባዕትዮ ኣብ ቤት ማእሰርቲ “ሁዳ” እንከለዉ ብኣባላት ሓለዋ ሱዳን ጾታዊ ዓመጽ ከምዝወረዶም ፣ ብዝወረዶም ሃስያ ሕክምናዊ ረድኤት ኣንዳተዋህቦም እንከሎ ከምዘለዉዎ ናብ ኤርትራ ክጥረዙ ብቤት ፍርዲ ከማተወሰነሎም የረድኡ።
ምስቲ ዝቕጽል ዘሎ ግፋታት፣ ቊጽሪ ናይቶም ናብ ኣብያተ ማኣሰርቲ ሙሕፋዛትን ሁዳን ዝኣትዉ ስደተኛታት ተዓጻጺፉ ብምህላዉ፣ ዝተገፈፉ ስድተኛታት ዝቕበላ ተወሰኽቲ 4 ማእከላት ስራሐን ጀሚረን ከምዘለዋ እዉን ተፈሊጡ ኣሎ። ብዘይካ`ዚ ኣብ`ተን ዝኾነ ግፋ ክካየደለን ዘይጸንሓ ከባቢታት መደኒን ሒሳ-ሒ
...
ሓደስቲ ስደተኛታት ምስንባድ ዝብል ሜላ ተኺሉ ዝሰርሓሉ ዘሎ እዩ።
ካብ ሱዳን ከይወጻና ፥ ኣብ መዓስከራት ስደተኛታት እታ ሃገር ዘሎ ምሕደራን ቀረብን ባይታ ዘቢጡ ብምህላዉ ሓያሎ ኤርትራውያን ስደተኛታት ብጥሜትን ሓማምን ተጸሊዮም ኣብ ሓደጋ ይወድቊ ከምዘለዉ ምንጭታትና ካብ መዓስከር ስደተኛታት ሸገራብ ሓቢሮም። ኣብ`ቲ መዓስከር ቀረብ መግብን መድሃኒትን ኣዚዩ ጎዲሉ ብምህላዉ ሓያሎ ስደተኛታት ከም ዓሶ ብዝኣመሰሉ ሕማማት ይሳቐዩ ከምዘለዉን ፥ ዛጊት 7 ኤርትራውያን ስደተኛታት በቲ ሕማም ተለኺፎም ግቡእ ክንክንን መድሃኒት ስለዘይረኸቡ ከምዝሞቱን እቶም ምንጭታት የረድኡ።
ኣብ መዓስከር ሸገራብ፣ መግብን መድሃኒትን ገንዘብካ ከፊልካ ጥራይ እትረኽቦም ነገራት ኮይኖም ከምዘለዉ ፥ እቶም ንኡስ`ውን ይዂን ዓቕሚ ዘይብሎም ስደተኛታት ድማ በዚ ተርእዮ ሓለፋ ይጽለዉ ከምዘለዉ ክፍለጥ ተኻኢሉ ኣሎ።"	3734cb16312ce43065b7e634458371a8
				"ፈረንሳን ጥልያንን ሓደስቲ ስደተኛታት ናብ ኩለን ኣባላት ሃገራት ኤውሮጳዊ ሕብረት ክውዝዑ ዘኽእል ሓድሽ መደብ ይጽውዓ
ፕረዚደንት ፈረንሳ ኤማኑዌል ማክሮንን ቀዳማይ ሚኒስተር ጥልያን ጁሰፐ ኮንተን ሃገራት ኤውሮጳዊ ሕብረት ነቶም ናብ ደቡባዊ ክፋል ኤውሮጵ ዝኣትዉ ስደተኛታት ክማቐለኦም ዘኽእል ሓድሽ ኣገባብ ከተኣታትዋ ጸዊዖም።
እቶም ክልተ መራሕቲ ሃገራት ብ 18 መስከረም ኣብ ዘውጽእዎ ሓባርዊ መግለጺ፡ እቶም ማእከላይ ባሕሪ ሰጊሮም ናብ ከም ጥልያን ዝኣመሰላ ሃገራት ብብዝሒ ዝኣትዉ ስደተኛታት ሻቡ ናብ 28 ኣባላት ሃገራት ኤውሮጳዊ ሕብረት ዝውዝዑሉ መስርሕ ክተኣታቶ ዝጠልብ ሓድሽ መደብ ነዲፎም ከምዘለዉ ኣረዲኦም። ኣብ’ዚ ሓድሽ መደብ ምስታፍ ኣብ ልዕሊ ዝሓንገዳ ኣባላት እዚ ሕብረት መቕጻዕቲ ክህሉ እዉን ገለ ካብ ምሕጽንታታት ናይ’ቲ ሓድሽ ንድፊ እዩ።
ሃገራት ኤውሮጳዊ ሕብረት ምስተ
... 
ድሽ ኤውሮጳዊ ኣገባብ ኣድላዪ ምዃኑ ከምዝኣምን ኣተሓሳሲቡ ኣሎ።
መራሕቲ እተን ክልተ ሃገራት ነቲ ኣብ እዋን ምህላው ሚኒስተር ውሽጣዊ ጉዳያት ማትዮ ሳልቪኒ ብጉዳይ ስደት ሓርፊፉ ዝጸንሐ ዝምድናአን ንምምሕያሽ ኣብ ከተማ ሮማ ኣብ ዝተራኸቡሉ እዮም ኣብ’ቲ ሓድሽ ሓሳብ ከምዝተረዳድኡ ሓቢሮም። ሚኒስተር ውሽጣዊ ጉዳያት ነበር ማትዮ ሳልቪኒ ዋሕዚ ስደተኛታት ንምግታእ ሓያለ ተረርቲ ስጒምትታት ክወስድ ምጽንሑ ዝፍለጥ ኮይኑ፡ ስደተኛታት ዘድሕና መራኽብ ናብ ማያት ሃገሩ ከይኣትዋ ዝብል ውሳኔ ገለ ካብ’ቶም ስጒምትታት እዮም ነይሮም። ከምሳዕቤኑ ኣብ ሞንጎ ሰብ መዚ ጥልያንን እተን ካብ ማእከላይ ባሕሪ ስደተኛትት ዘድሕና ናይ ግብረ-ሰናይ መራኽብን ቀጻሊ ምትህልላኽ ክረአ ጸኒሑ እዩ።
“ጉዳይ ስደት ነቲ ኣንጻር ኤውሮጳዊ ባህሪ ዝነቅል ፕሮፖጋንዳ ሓዊ ዝዘርእ ክኸውን የብሉን፡” ዝበለ ቀዳማይ ሚኒስ
...
ውሽጣዊ ጉዳያት ጀርመንን ማልታን እዉን ነቲ ብፈረንሳን ጥልያንን ነቒሉ ዘሎ ሓሳብ ኣብ’ቲ ብ 23 መሰከረም ኣብ ማልታ ዝተቓንዐ ኣኼባ ሚንስተራት ኤውሮጳዊ ሕብረት ከምዝደገፍዎ፡ ኣርባዕቲኤን ሃገራት ድማ ነቲ ጉዳይ ኣብ’ቲ ን 8 ጥቅምቲ ዝካየድ ዝሰፍሐ ኣኼባ ሚንስተራት ውሽጣዊ ጉዳያት ኤውሮጳዊ ሕብረት ከልዕልኦ ምዃነን ክፍለጥ ተኽኢሉ ኣሎ።
TMP 02/10/2019
ስእሊ፥ ፊሊፖ ኣቲሊ/ ሚኒስትሪ ውሽጣዊ ጉዳያት ጥልያን
ቀዳማይ ሚኒስተር ጥልያን ጁሰፐ ኮንተ (የማናይ) ከምኡ’ውን ፕረዚደንት ፈረንሳ ኤማኑዌል ማክሮን (ጸጋማይ) ኣብ ናይ ከተማ ሮማ ርክቦም
TMP 03/10/2019
ስእሊ፥ ፊሊፖ ኣቲሊ/ ሚኒስትሪ ውሽጣዊ ጉዳያት ጥልያን
ቀዳማይ ሚኒስተር ጥልያን ጁሰፐ ኮንተ (የማናይ) ከምኡ’ውን ፕረዚደንት ፈረንሳ ኤማኑዌል ማክሮን (ጸጋማይ) ኣብ ናይ ከተማ ሮማ ርክቦም
ነዚ ጽሑፍ ተኻፈልዎ"	c167997b7d76222e9d138fb9e3931b10
				"ንሕና ንዓድና ዓድና ንዓና!!
Getachew Aregawi(Wurayna)
01-01-22
1. ግድነት ዝዕወት ቃልስና
~ ስቓይና ምብዝሑ ንዓወት እዩ፡ ' suffering.... success, ""no
pain, no gain""
ኣብ ህዝብና ዝበፅሕ ዘሎ ኩለመዳያዊ ስቅያት ገዚፍን ብዙሕን ብምዃኑ እቲ ብግድን እንዕወተሉ ቃልስና ብሓፂር ግዜ ክውዳእ ምብሃግና ግቡእ እዩ። ብዝኾነ ይኹን ምኽንያት ቅሩብ ዘናውሕ ነገር እንትርከብ ኣብኡ እንተሎ ስቓይ ህዝብና ምንዋሕ ስለዝኾነ ስቓይና በዚሑ፡ ነዊሑ ኢልና ነንፀርፅር። ግቡእ ኽኣ።
ሓቂ እኮ እዩ። ህዝብና እኮ ክሳብ ሐዚ ምንቅስቓሱ ተገዲቡ (ነዳዲ የለን)፥ ባንኪ የለን፡ ዋላ ቅርሺ ይሃልዎ ምንም ክገብር ኣይኽእልን፥ መብራህቲ የለን (ዋላ ብቕልፅምና ባዕልና ዝገበርናዮ ውሱን መፍትሒ እንትሃለወ)፥ ስልኪ የለን፥ ሸቐጣሸቐጥ የለን፥ መሃያ የለን፥ መድሓኒት የለ
... 
ነት ይደሊ ይፈጥር። ኣረ ምስ ገሊኦምስ ሓድነት እውን ይደሊ፡ ኣይተርፍን ክኣ።
ህዝቢ ትግራይ ዕድሉ ኣብ ባዕሉ፡ ከምቲ መለስ ዝበሎ ኣብ ቅልፅሙ፣ ኣብ ብርኩ፣ ኣብ ለባም ኣተሓሳስብኡ ዝምስረት ንማንም ጉንብስ ጥልዕ ዘይብል፣ ዘየቀባጥር፣ ቀብጠርጠር ዘይፈቱ ኩርዕን ነፃን ህዝቢ እዩ። ህዝቢ ትግራይ በደል፣ ኣድልዎ፣ ወፅዓ ዘይፃወርን ንዚኦም ብቓልሱ ዝስዕርን ህዝቢ እዩ።
ቃልስና ኣብዚ መትከል ምህላው 'ቼክ' እናገበርና ንቃለስ።
5. እናተቓለስና ንመዓራረ እናተመዓራረና ንቃለስ!
ብዙሓት ግዱሳት ወገናት ዝተፈላለዩ መማረፂ ሓሳባት የልዕሉን የቕርቡን ቀንዮም። ኣብዚ ማሕበራዊ ሚድያ ጥራይ ዘይኮነ ከካብ ገዝኡ ጀሚሩ ኣብ ዝራኸበሉን ስሩዓት መድረኻትን ሓዊሱ ብዙሓት ሓሳባት ክብላዕልዑን ክሸራሸሩን ቀንዮም። ብዙይ ስግኣት ዝሓደሮም ወገናት እውን ነይሮም። ክልቲኡ ካብ ሓልዮት ዝብገስ እዩ(ገለ ካብ
...
10. ንሕና ንዓድና ዓድና ንዓና!!
ተጋሩ ምእንተ ዓድና ንኣሽሓት ዓመታት ተቓሊስና ኢና። ንባዕልናን ንኻሊእን ብዙሕ ኣበርኪትና ኢና። ሐዚ እውን ንቃለስ ኣለና። ዘለኣለም ግን እናተቓለስና ኣይንነብርን። እናተሰዋእና እንዳኸፍአና ኣይንነብርን። ኣብ ዝኾነ ጠጠው ክብል ኣለዎ። ሐዚ ግዚኡ እዩ። ሎሚ ንገብሮ ዘለና ቓልሲ ንዓና እውን እትኾን፡ ከምቲ ንቃለሰላ ትቃለሰልና፣ ውሕስነት ትህበና፣ ትሓልየልና ትከናኸነና ዓዲ ክትልወና ኣለዋ። ንማቻና ትሓስብን ትሰርሕን ዓዲ ተድልየና እያ። እዚኣ ሎሚ እያ። ተማሂርና ኢና እኹል። ተቓሊስና ኢና እኹል። ተፀጊምና ኢና እኩል፡ የዋይ ሕልፊ። ሐዚ ከምታ ንሕና ንዓድና ንኾና ከምኣ ንዓና ትኾነልና ዓዱ ግድን ይኸውን። ብቓልስና።
ንሕና ንዓድና ዓድና ንዓና!!
ብስሙር ሓድነት ንቕኑዕ ዕላማ ተወዲብና ብፅንዓት ንቃለስ፡ ንዕወት ድማ!!
....
ትግራይ ትስዕር!!"	9d53b364b416c1ed8703c8e2221851a8
				"“ቃል ብመጀመርታ ነበረ፡… እቲ ቓል ስጋ ዀነ፡ ጸጋን ሓቅን መሊእዎ ኸኣ ኣባና ሐደረ።“ ዮሃ 1፡1, 14
ኣብ ቅድሚ እቲ ኣዝዩ ሰፊሕ ሰደቓ ድሕሪ ምቕማጥ፡ እቲ ደራሲ ነቲ ዓብዪ መዝገብ ፈትሖ። ቃላት ኣይነበሮን። ቃላት ዘይነበረሉ ምኽንያት ገና ቃላት ሽዑ ኣይተፈጥሩን ነበሩ። ቃላት ኣድላይነት ስለ ዘይነበሮም ቃላት ኣይተፈጥሩን። ነቶም ቃላት ዘዳምጹ ኣእዛን ወይውን ዝርእዩ የዒንቲ ስለ ዘይነበሩ ቃላት ኣድላይነት ኣይነበሮምን። እቲ ደራሲ በይኑ ጥራይ ደኣ ነበረ።
ነቲ ዓብዪ ብርዒ ክንቲት ወሰዶ እሞ ናብቲ ኣብ የማኑ ዝነበረ ብልቃጥ ቀለም እንዳ ኣጥለቐ ክጽሕፍ ጀመረ። ከምቲ ቀባኣይ ቅብኣ ሕብርታቱ ዘዋድድ፡ ብልሓተና ጸራቢውን ናውቱ ዝኣኻኽብ እዚ ደራሲ እዚ ድማ ነቶም መሳርሒኡ ዝኾኑ ቃላቱ ኣብ ገጻት እቲ ዓብዪ መዝገብ ምስራዕ ተተሓሓዞ።
ሰለስተ እየን። ሰለስተ ንጽል ቃላት። ካብዘን ሰ
... 
ነ ነገር ኣይነበረን፡ ኣግጣሚ ዘጋጠመ ምግጣምውን ኣይኮነን፡ ብዕላማ ዝተገብረ ንድፊ ደኣ ነበረ።
እቲ ደራሲ ነቶም ገና ናብ ህላውነት ዘይተወልዱ ከምዚ ብምባል ተመባጽዓሎም፡ “ብመልክዓይን ብምስለይን ክገብረኩም እየ፡ ንዓይ ክትመስሉ ኢኹም፡ ክትስሕቁ፡ ክትዓዩ፡ ክትደርሱ ፡ ኣይክትሞቱን ድማ ኢኹም።“
ነፍሲወከፎም ክደርስ ግዴታ እዩ፡ ምኽንያቱ ህይወት ርእሳ ዝኸኣለት ድርሰት እያ፡ እትንበብ ዘይኮነት እትጸሓፍ ድርሰት። እቲ ደራሲ ንመእተዊ ነፍሲ ወከፍ ህይወት ይጽሕፍ፡ ነፍሲወከፍ ኣዳም ድማ ናታ ወይ ናቱ ህይወት ክሳዕ መወዳእታ ምዕራፍ ይጽሕፍ።
ከመይ ዝበለ ሓደገኛ ሓርነት! ናይ ነፍሲወከፍ ኣዳም ህይወት በቲ ደራሲ ባዕሉ ተጻሒፉ ተዛዚሙ ነይሩ እንተዝኸውን ክንደይ ውሑስ ምኾነ ነይሩ። ነፍሲ ወከፍ ምርጫ በቲ ደራሲ እንተ ዝውሰን፡ ህይወት ንኣዳም ኣዝያዶ ቀላል ኣይምኾነትን። ከምዚ እንተዝኸ
...
ይወቱ ምጽሓፍ ቀጸለ። ነቲ መጽሓፍ ደው ከብሎ ይኽእል ነይሩ፡ ከመይሲ ንሱውን ከምቶም ካልኦት ኣዳም ምርጫ ስለ ዝነበሮ፡ ግን ከኣ እቲ ፈጣሪ ክፈጥር ኣለዎ እቲ ጸሓፊ ድማ ክጽሕፍ ኣለዎ፡ እቲ መፍቀሪ ድማ ከፍቅር ኣለዎ። ስለዚ ንሱ ህይወት መረጸ፡ እቲ ዝመረጾ ህይወት ንዕኡ ናይ ሞት ሓላፍነት እኳ ዘሰክም ክንሱ፡ እቶም ካልኦትውን ከምቲ ናቱ ህይወት ከም ዝመርጹ ተስፋ ብምግባር ነቲ ውሳኔ ወሰዶ።
እቲ ደራሲ ህይወት ድርሰቱ ዛዘመ። ንብልሒ እሾኽ ናብ ስጋኡ ኣቕንዖ፡ ነቲ ኣፍ መቓብር ከኣ ብእምኒ ዓጸዎ። ነቲ ዝመረጾ ምርጫን ነቲ እቶም ካልኦት ደቂ ኣዳም ዝመርጽዎ ምርጫን ብምግንዛብ፡ “ተፈጸመ“፡ ብዝብል ናይ መወዳእታ ቃል ብምጽሓፍ ነቲ ዓብዪ መዝገብ ዓጸዎ። “ብርሃን ይኹን” ኢሉ ብምእዋጅ ድማ ንመጀመርታ ናብ ህልዊ ከምጽኦ ጀመረ።
መቦቆላዊ ጽሑፍ፦ ማክስ ሉካዶ
ትርጉም፦ ኣክሊሉ መንግስቱ"	b1243232586ca1ba78f4cf458bc4f508
				"እተን መጽሓፍ ቅዱስ እንታይ ይምህረና፧፣ መጽሓፍ ቅዱስ ብሓቂ እንታይ እዩ ዚምህር ዚብሃላ መጻሕፍቲ ተመሳሰልቲ እየን። (እታ መጽሓፍ ቅዱስ እንታይ ይምህረና፧ ዘርእስታ መጽሓፍ ናብ ትግርኛ ኣይተተርጐመትን) እዘን ክልተ ንመምሃሪ እንጥቀመለን ናውቲ እዚአን ሕደ ዓይነት ሓቂ ዜመሓላልፋ፡ ብሕደ ዓይነት መስርዕ እውን ዚምህራ እኳ እንተ ዀና፡ እታ ይምህረና እትብሃል መጽሓፍ፡ ቅልል ዝበለ ቓላትን መርትዖን እያ እትጥቀም። እዛ መጽሓፍ እዚኣ፡ እታ መጽሓፍ ቅዱስ ዚምህር እትብሃል መጽሓፍ ንእትኸብዶም ሰባት ተባሂላ እያ ተዳልያ። እታ ይምህረና እትብል መጽሓፍ ኣብ ክንዲ መመላእታ ጽሑፍ፡ ናይ ገሊኡ ቓላት ቅልል ዝበለ መግለጽን ኣብቲ ቐንዲ ጽሑፍ ዚርከብ ሒደት ሓሳባትን ዝሓዘ ተወሳኺ ሓበሬታ ኣለዋ። እቲ ምዕራፋት፡ መእተዊ ሕቶታት ወይ ድማ ሳጹን ክለሳ የብሉን። ኣብ ክንዳኡስ፡ ኣብቲ ቐንዲ ጽሑፍ እተገልጸ ጽማቝ ሓቅታት መጽሓፍ ቅዱስ ብምቕራብ እዩ ዚዛዝም። ኣብ ወርሒ ዚዕደል ጽሑፍ ካልእ እውን እንተ ዀነ፡ እታ ይምህረና እትብሃል መጽሓፍ ልክዕ ከምታ መጽሓፍ ቅዱስ ዚምህር እትብሃል መጽሓፍ ኣብ ዝዀነ ይኹን እዋን ክትብርከት ትኽእል እያ። መጽናዕቲ መጽሓፍ ቅዱስ ኣብ እንመርሓሉ እዋን ኣብዛ ይምህረና እትብሃል መጽሓፍ ንዘሎ ፍሉይ መዳያት ብኸመይ ክንጥቀመሉ ንኽእል፧
ጽማቝ ሓሳባት፦ ንመብዛሕትኦም ሰባት በታ መጽሓፍ ቅዱስ ዚምህር እትብሃል መጽሓፍ መጽናዕቲ መጽሓፍ ቅዱስ ኣብ ምምራሕ ንእንጥቀመሉ እተለምደ ሜላና፡ ማለት ሕጡብ ጽሑፍ ኣንቢብካ ሕቶ ምሕታት ክንጥቀመሉ ንኽእል ኢና። እቲ ተምሃራይ ምስቲ ቛንቋ ብዙሕ ሌላ ዘይብሉ ወይ ድማ ጽቡቕ ገይሩ ዘየንብብ እንተ ዀይኑ ግና፡ ነታ ይምህረና እትብሃል መጽሓፍ ክትጥቀመላ ትኽእል ኢኻ። ሽዑ ነቲ ጽማቝ ሓሳባት ከም መሰረት እቲ መጽናዕቲ ጌርካ ኽትጥቀመሉ፡ ነቲ ቐንዲ ጽሑፍ ድማ ንበይኑ ኼንብቦ ኸተተባብዖ ትኽእል ኢኻ። ነፍሲ ወከፍ ሓቅታት መጽሓፍ ቅዱስ፡ መብዛሕትኡ ግዜ 15 ደቒቕ ኣብ ዚወስድ ክፋል መጽናዕቲ ኺውሃብ ይከኣል እዩ። እቲ ጽማቝ ሓሳባት ኣብቲ ቐንዲ ጽሑፍ ንዘሎ ዝርዝር ስለ ዘየጠቓልል፡ እቲ መምህር ነቲ ተምሃራይ ዜድልዮ ነገራት ኣብ ግምት ብምእታው ጽቡቕ ገይሩ ኺዳሎ ይግብኦ። እቲ መምህር ነቲ ቐንዲ ጽሑፍ ተጠቒሙ ዚመርሕ እንተ ደኣ ዀይኑ፡ ነቲ ጽማቝ ሓሳባት ከም ክለሳ ገይሩ ኺጥቀመሉ ይኽእል እዩ።
ተወሳኺ ሓበሬታ፦ እቲ ኣብ ተወሳኺ ሓበሬታ ዘሎ ቓላትን ሓሳባትን ኣብቲ ቐንዲ ጽሑፍ ብዘሎ መስርዕ እዩ ተቐሚጡ። እቲ መምህር ነቲ ተወሳኺ ሓበሬታ ኣብ እዋን እቲ መጽናዕቲ ኺመያየጡሉ ዜድሊ እንተ ዀይኑ ባዕሉ ኺውስን ይኽእል እዩ።"	1a7ff266926d6df16ffc499c2c2ae16d
				"መጽሓፍ ቅዱስ ኢንተርነት | መጽሓፍ ቅዱስ—ትርጉም ሓዳስ ዓለም
-
ኣመሓድርቲ እሙናት ኪዀኑ ይግባእ (1-5)
-
ትሕትና ክርስትያናት ኣገልገልቲ (6-13)
-
ጳውሎስ ንመንፈሳውያን ደቁ ይሓልየሎም (14-21)
4 ሰብ ንዓና ኸም ኣገልገልቲ ክርስቶስን ከም ኣመሓደርቲ ቕዱስ ምስጢራት ኣምላኽን ይቝጸረና።+
2 ኣብዚ መዳይ እዚ፡ ኣመሓደርቲ እሙናት ኰይኖም ኪርከቡ ትጽቢት ይግበረሎም እዩ።
3 ንዓይሲ ብኣኻትኩም ወይስ ብሰብኣዊ ቤት ፍርዲ እንተ ተመርመርኩ፡ ግዲ የብለይን። ኣነ እኳ ንርእሰይ ኣይምርምራን እየ።
4 ከመይሲ፡ ሕልናይ ኣይወቕሰንን እዩ። ግናኸ፡ ጻድቕ ምዃነይ በዚ ኣይኰነን ዚረጋገጽ፣ እቲ ዚምርምረኒ፡ የሆዋ እዩ።+
5 ስለዚ፡ እቲ ኣብ ጸልማት እተሓብአ ናብ ብርሃን ዜምጽእ፡ ሓሳባት ልቢ ኸኣ ዚገልጽ ጐይታ ኽሳዕ ዚመጽእ፡ ቅድሚ ግዜኡ ሓንቲ እኳ ኣይትፍረዱ፣+ ሽዑ ድማ፡ ነፍሲ ወ
... 
ዕሎ ኣለኹ።+
7 ስለምንታይሲ፡ ካብ ካልኦት ፍሉይ ዝገበረካ መን እዩ፧ ዘይተቐበልካዮኸ እንታይ ኣሎካ፧+ ካብ ተቐበልካኸ፡ ስለምንታይ ከም ዘይተቐበልካ ዄንካ እትምካሕ፧
8 ድሮዶ ጸጊብኩም፧ ድሮዶ ሃብቲምኩም፧ ብዘይካናዶ ነጊስኩም፧+ ንሕና እውን ምሳኻትኩም ምእንቲ ኽንነግስሲ፡ ወሸለ ምነገስኩም።+
9 ንዓለምን ንመላእኽትን ንሰብን ምርኢት ስለ ዝዀንናስ፡+ ኣምላኽ ንዓና ንሃዋርያት፡ ሞት ከም እተፈርዶም ገይሩ ኣብ መወዳእታ ምርኢት ዝገበረና ይመስለኒ።+
10 ንሕና ምእንቲ ክርስቶስ ዓያሹ ኢና፣+ ንስኻትኩም ግና ብክርስቶስ ኣስተውዓልቲ ኢኹም፣ ንሕና ድኹማት፡ ንስኻትኩም ግና ብርቱዓት ኢኹም፣ ንስኻትኩም ክቡራት፡ ንሕና ግና ሕሱራት ኢና።
11 ክሳዕ እዛ ሰዓት እዚኣ ንጠምን+ ንጸምእን+ ንዓርቕን ንውቃዕን+ ኣለና፡ መሕደሪ እውን የብልናን፣
12 ብገዛእ ኣእዳውና እናዓየና ድማ ንጽዕር ኣለና።
...
 ብክርስቶስ እልፊ መጕዚታት እኳ እንተ ኣለዉኹም፡ ኣነ ብክርስቶስ የሱስ በቲ ብስራት ወሊደኩም እየ እሞ፡ ብዙሓት ኣቦታትሲ የብልኩምን።+
16 ስለዚ፡ ንዓይ ምሰሉ ኢለ እምሕጸነኩም ኣለኹ።+
17 በዚ ምኽንያት እዚ እየ ነቲ ብጐይታ ፍቑረይን እሙን ውሉደይን ዝዀነ ጢሞቴዎስ ዝሰድደልኩም ዘለኹ። ንሱ ኸኣ ከምቲ ኣነ ኣብ በቦታኡ ንዘለዋ ዅለን ጉባኤታት ዝምህሮ ገይሩ፡ ነቲ ምስ ክርስቶስ የሱስ እተተሓሓዘ ሜላታተይ ኬዘኻኽረኩም እዩ።+
18 ገሊኦም፡ ናባኻትኩም ዘይመጽእ መሲልዎምሲ፡ ብትዕቢት ተነፊሖም ኣለዉ።
19 የሆዋ እንተ ፈቒድዎ ግና፡ ቀልጢፈ ናባኻትኩም ክመጽእ እየ፣ ሽዑ፡ ዘረባ እቶም ብትዕቢት እተነፍሑ ዘይኰነስ፡ ሓይሎም ክፈልጥ እየ።
20 ከመይሲ፡ መንግስቲ ኣምላኽ ብሓይሊ እምበር፡ ብዘረባ ኣይኰነትን።
21 እንታይ ይሕሸኩም፧ ብበትሪዶ+ ወይስ ብፍቕርን ብመንፈስ ልእመትን ክመጸኩም፧"	3b7a7f1c9ae67e959183512327e9c071
				"ማእሰርቲ ኤርትራውያን ኣብ ከተማ ኣዲስ ኣበባ ቀጻሊ ከም ዘሎ፡ ዝተፈላለዩ ምንጭታት ካብቲ ቦታ ገሊጾም። እቶም ዝእሰሩ መብዛሕትኦም መንእሰያት ክኾኑ እንከለዉ፡ እቲ ዝያዳ ዝእሰርሉ ሰዓታት ኣብ ምሸት ኮይኑ ዝያዳ፡ ሃያ ሁለት፡ መብራት ሃይልን 24ን ዝተባህሉ ኤርትራውያን ብጻዕቂ ዝርከብሉ ከባብታት ከም ዝኽዕነ እቲ ሓበሬታ ጠቒሱ።
እቲ ዝተሓዝሉ መብዛሕትኡ መዘናግዒ ቦታታት ክኸውን እንከሎ፡ እቲ ከም ጠንቂ ዝጥቀስ “ሕጋዊ መንበሪ ወይ መንቀሳቐሲ ወረቐት ዘየብሎም” ዝበሃል’ኳ እንተኾነ፡ ሕጋዊ ሰነድ ዘለዎም እውን ተለኪሞም ከም ዝእሰሩን ጉዳዮም ተጻርዩ ካብ መደበራት ፖሊስን ቤት ማእሰርቲ ቃልቲን ንክወጹ ነቶም ዝሓዝዎም ኣባላት ፖሊስ ዘይሕጋዊ ገንዘብ ክኸፍሉ ከም ዝግደዱ’ውን ተፈሊጡ።
እቲ ናይ ማእሰርቲ ምኽንያት፡ ሕጋዊ ሰነድ ዘይምሓዝ ጥራይ ከምዘይኮነ ብዙሓት ዝሰማምዕሉ ኮይኑ፡ ኤርትራ
... 
ሳሰልቲ ጌጋታት ዘይምእራሙ ፈደራላዊ መንግስቲ ኢትዮጵያ’ውን ኣካል እቲ ጸገም ምዃኑ ብምጥቃስ ከኣ ነቒፉ።
እዚ ከምዚሉ እንከሎ፡ ብሰንኪ ኣብ ዝተፈላለዩ ዓንቀጻት ዘይምስምማዕ ይፍጠር ምህላዉ፡ ውዕል ሰላም ፕሪቶርያ እናሓደረ ናብ ወጥሪ ገጹ እዩ ዘምርሕ ዘሎ። ካብቶም ቀንዲ ዘይምስምማዕ ፈጢሮም ዘለዉ ጉዳያት፡ ኣብ ትሕቲ ምቁጽጻር ኣምሓራን ኤርትራን ዘለዉ፡ ቅድሚ ውግእ ኣካል ክልል ትግራይ ዝነበሩ ከባብታት ናብ ዝነበርዎ ዘይምምላስን ብሰንኪ ውግእ ዝተመዛበሉ ሚልዮናት ተጋሩ ናብ መረብቶም ዘይምምላሶምን እቶም ቀንዲ እዮም።
ፈደራላዊ መንግስቲ ኢትዮጵያ፡ እቲ ናብ ዝነበሮ ይመለስ ዝበሃል ዘሎ መሬት ምዕራብን ደቡብን ትግራይ ኣብ ትሕቲ ፈደራላዊ መንግስቲ ክጸንሕ፡ ዝተመዛበሉ ወገናት ኣብ ትሕቲ ጸጥታዊ ሓላፍነት ሓይልታት ፈደራል ናብ ዝነብርዎ ክምለሱ፡ እቶም ነበርቲ ሓቢሮም ዘመሓድርዎም ኣካላ
...
ኣብ ሜዳ ቅድም ብደረጃ ሓኪም ደሓር ድማ ብደረጃ መነቃቕሒ (ካድር) ኣብ ደንከልያ ዝተጋደለ፡ ተባዕን ውፉይን ፈታው ህዝቡን ሃገሩን ሓርበኛ ነይሩ። ደሓር እውን ካብ ሰውራዊ ባይቶ ጀሚሩ፡ ምስ ሰልፊ ዲሞክራሲ ህዝቢ ኤርትራ (ሰዲህኤ) ቃልሱ ቀጺሉ ኣብ ሃገር ሽውድን ኣባል ጨንፈር ቁጽሪ 2 ኮይኑ ክሳብ ዕለተ መስዋእቱ ብዝለዓለ ተሳትፎን ዝምስገን ስነ ስርዓትን ግቡኡ ክፍጽም ዝጸንሐ ትዕግስተኛን ምቕሉልን እዩ ነይሩ።
ኣቦ ክልተ ዝነበረ ሓርበኛ ኣረፋይነ እስጢፋኑስ፡ ኣብ ሕክምና ክእለ ድሕሪ ምጽናሕ እዩ ዓሪፉ። ስለዚ ሰልፊ ዲሞክራሲ ህዝቢ ኤርትራ (ሰዲህኤ) ናይቲ ሓዘን ተኻፋሊ ምዃኑ እንዳገለጸ፡ መሪሕነቱን መሰረታቱን ንስዉእ መንግስተ ሰማያት የዋርሶ፡ ንቤተሰቡ፡ ፈተውቱን መቓልስቱን ድማ ጽንዓትን ኣኻእሎን ይሃቦም ይሃበና ይብል።
ገርዜግሄር ተወልደ ኣቦመንበር ሰዲህኤ
17 መጋቢት 2024"	db21153fce39f0b5583a8935c18063b2
				"ብሚኒስተር ጉዳያት ወጻኢ ኣቶ ዑስማን ሳልሕን ኣማኻሪ ፕረዚደንት ኣቶ የማነ ገብረኣብን ዝቘመ ላዕለዋይ ልኡኽ መንግስቲ ኤርትራ፡ ኣብ ሪፓብሊክ ኬንያ ናይ ስራሕ ምብጻሕ ይፍጽም ኣሎ። እቲ ላዕለዋይ ልኡኽ፡ ትማሊ ዓርቢ 4 ጥሪ ኣብ ከተማ...
Category - haddas ertra
‘ድምጺ ሓፋሽ ኤርትራ’፡ መበል 40 ዓመት ምምስራታ ትማሊ 3 ጥሪ ጸምቢላ። ኣብ ውሽጢ ቀጽሪ ህንጻ ሚኒስትሪ ዜና – ኣብ ዝርከብ ኣዳራሽ ሃገር-ሜድያ ኣብ ዝተኻየደ ስነ-ስርዓት፡ ነባራትን ሓደስትን ኣባላት፡ ከምኡ’ውን...
ኣብ ሆላንድን ሪፓብሊክ ደቡብ ሱዳንን ዝነብሩ ኤርትራውያን፡ ዝተፈላለየ ንጥፈታት ህዝባዊ ዲፕሎማሲ ኣሰላሲሎም። ብመሰረት’ዚ፡ ኣምባሳደር ኤርትራ ኣብ ሕብረት ኤውሮጳ ኣቶ ነጋሲ ካሳ፡ ብ30 ታሓሳስ ንኤርትራውያን ነበርቲ ሆላንድ፡ ኣብ...
ኣብ ዞባ ጋሽ-ባርካ፡ ንጥፈታት ምግራብን ምዕቃብ ሓመድን ማይን ብዝያዳ ክድፋኣሉ ጻውዒት ቀሪቡ። ዋና ዳይረክተር ክፍሊ ሕርሻን መሬትን ኣብ’ቲ ዞባ፡ ኣቶ ኣቡበከር ዑስማን፡ እቲ ዞባ ሰፊሕ ናይ ሕርሻን መጓሰን ንጥፈታት ዝካየደሉ ኣብ...
ኣብ ዞባ ደቡብ፡ ኣብ 2018 ልዕሊ ፍርቂ ሚልዮን ህዝቢ ዝተሳተፎ ንጥፈታት ምዕቃብ ማይን ሓመድን፡ ምጽጋን ናይ ሓመድ ጽርግያታትን ምርግጋጽ ከባብያዊ ጽሬትን ከምእተሳላሰለ፡ ብ26 ታሕሳስ ኣብ መንደፈራ ኣብ ዝተኻየደ ገምጋም ተገሊጹ።...
ኣዛዚ ማእከል ስልጠና ሃገራዊ ኣገልግሎት ኮሎኔል ደበሳይ ግደ፡ ብ29 ታሕሳስ ንኣባላት መበል 32 ዙርያ ሃገራዊ ኣገልግሎት ሰሚናር ኣካዪዱ። ንዕላማታት ሃገራዊ ኣገልግሎት ኣብ ዝተፈላለየ ጽላታት ዘብርሀ ኮሎኔል ደበሳይ፡ ስነኣእምሮኣዊ..."	3464ea6e35c92bdcf66ea269295ac72f
				"በስመ አብ ወወልድ ወመንፈስ ቅዱስ አሐዱ አምላክ አሜን:: ምስባክ አልቦ ነገር ወአልቦ ነቢብ ዘኢተሰምዐ ቃሎም፣ ውስተ ኵሉ ምድር ወጽአ ነገሮም፣ ወእስከ አጽናፈ ዓለም በጽሐ ነቢቦም። መዝ.18-4 (19-4) 2ይጢሞ.4፣1። 2ይጴጥ. 1፣1-19። ግ.ሓዋ.23-10። ሉቃ. 6-1-20። ሰማዕተ ጽድቅ ጴጥሮስ ወጳውሎስ ናይ ቤተክርስቲያን ጉዕዞ ኩሉ ግዜ ኣብ መስቀል እዩ። እዚ ናይ መስቀል ጉዕዞ ድማ መሥዋእትነት ( መከራ ምቅባል) ይሓትት። […]
በስመ አብ ወወልድ ወመንፈስ ቅዱስ አሐዱ አምላክ አሜን! ብሩኽ ምጅማር ጾም ይግበረልና። ካብ ግንቦት 28 2009 ዓ.ም (June 5, 2017) ክሳብ ሓምለ 5 2009 ዓ.ም ( July 12, 2017) ቅድስቲ ቤተክርስቲያና ብኣዋጅ ንኽንጸሞም ዝኣዘዘትና ኣጽማዋት ሸውዓተ እዮም። ካብዚኦም ሓደ ዝኾነ ጾመ ሓዋርያት ኣብ ዓዓመቱ ጽባሕ በዓለ ኃምሳ ሰ
... 
ሐዱ አምላክ አሜን። “ክርስቶስ ተንሥአ እሙታን በዐቢይ ኃይል ወሥልጣን አሠሮ ለሰይጣን አግአዞ ለአዳም ሰላም እምይእዜሰ ኮነ ፍሥሐ ወሰላም።” ተምሳል ቀደም ዘመን እስራኤላውያን አብ ትሕቲ ኣርዑት ግብጻውያን (ፈርኦን) ይግዝኡ አብ ዝነበሩሉ እዋን፡ እቲ ስቅያቶምን ጸበባኦምን ብሰሪ መጨነቕቶም ዘእውይዎ ኣውያትን እግዚአብሔር አምላኽ ሰምዐ'ሞ እቲ ዝኣተዎ ቃል ኪዳን ዘይርስዕ አምላኽ ነኣቦታትና አብርሃም፡ ይስሐቅ፡ ያዕቆብ ዝኣተወሎም […]
በስመ አብ ወወልድ ወመንፈስ ቅዱስ አሐዱ አምላክ አሜን። ቀዳም ቀዳም ስዑር÷ እዛ መዓልቲ እዚኣ እታ ቀዳመይቲ ሰንበት ኮይና፥ እግዚአብሔር ኣምላኽ ቅዱስ ፍቓዱ ኮይኑ ኩሎም ፍጥረታቱ ምስ ፈጠረ ፈጺሙ ዘዕረፈላ ክብርቲ ዕለት እያ። ናይ ጥንቲ ወይ’ውን ናይ መጀመርታ በኹሪ ናይ በዓላት ስለ ዝኾነት ከኣ ቀዳመይቲ ሰንበት ተባሂላ ትጽዋዕ። ዘኽበራን ንፍሉይ
...
ን ከምተን ካልኦት ናታ ዝኾነ ስያሜ ዘለዋ ኮይና ናይ ምኽሪ ዕለት ብምባል ትፍለጥ። እዚኣ ድማ ኣይሁድ ኣብ ልዕሊ ጐይታና መድኃኒና ኢየሱስ ክርስቶስ ብቅንኣት መንፈስን ክፉእ ሓሳብን ተላዓዒሎም ሒዞም ክቐትልዎ ንዝገበርዎ ክፉእ ምኽሪ እተዘኻኽር እያ። ማቴ.26፤1-5። ማር.14፤1-2 ። ኣይሁድ ነዚ ክፉእ ምኽሪ ዝጀመርዎ ካብ ዕለተ እሑድ ሠርክ እዩ። ብዝተፈለየ ምኽንያት ሓሳባት […]
በስመ አብ ወወልድ ወመንፈስ ቅዱስ አሐዱ አምላክ አሜን፥ ዕለተ ሠሉስ ናይ ሕቶ መዓልቲ ብምባል ትፍለጥን ትዝከርን። እዚ ከኣ ሊቃነ ካህናትን ሽማግለታት ሕዝብን ንጐይታና መድኃኒና ኢየሱስ ክርስቶስ ከም ዘሓተትዎ ዘመልክት እዩ። ንሱ ድማ ክርስቶስ ኣቐዲሙ ነቶም ንቤተ መቕደሱ ቤተ ጸሎት፣ ቤተ መሥዋዕት ምዃኑ ዘንጊዖም ብድፍረት ናይ ንግድን ቤተ መሸጣ ጓሓሉን ጌሮምዋ ዝጸንሕዎ ካብ ገመድ ጭጉራፍ ተቲዑ […]"	e5aff25802d169f5642955646226c3ae
				"ህግደፍ ንመገሻ ጸሓፊ ክፍሊ ወጻኢ ጉዳያት ኣመሪካ ናብ ኢትዮጵያን፡ እቲ ኣመሪካዊ በዓል ስልጣን ኣብ ልዕሊ መንግስቲ ኢትዮጵያ ኣርዒምዎም ኪኸይድ ይኽእል’ዩ ንዝበሃሉ ጸቕጥታትን ከም ተወሳኺ ምኽንያት ወሲዱ ፣ ነቲ ካብ መንግስቲ ቀዳማይ ሚኒስተር ኣቢይ ይቀላቐል ኣሎ ዝብሎ ስግኣት ከራጒድ ኪፍትን ምዃኑ ምንጭታት ካብ ሚኒስትሪ ወጻኢ ጉዳያት ኤርትራ ሓቢሮም።
ህግደፍ ድሮ ብመንገዲ ዘይወግዓዊ መሓዉራት ዜናኡ፣ መንግስቲ ኣቢይ ኣሕመድ ምስ ኣመሪካ ከምዝወገነን ንኣመሪካ ከምተንበርከኸን ዘመላኽቱ ሓበሬታታት ክነዝሕ ጀሚሩ ከምዘሎ ዝጠቐሱ እቶም ምንጭታት፣ እዚ ድማ ህግደፍ ነቲ ምስ ኢትዮጵያ ኪዉዳእ ዘይደልዮ ምትፍናን ሓድሽ ገጽ ሒዙ ንኽቕጽል ከመኽንየሉ ምዃኑ የረድኡ።
ጉጅለ ህግደፍ ካብ መንግስቲ ኢትዮጵያ ሓድሽ ተጻብኦ ኪብገስ ከምዝኽል ዘፍእሙ ሓበሬታታት ብመንገዲ እተን መሓዉራት ዜና ኪጉስጉስ ካብ ዝጅምር ሰሙናት ሓሊፉ ኣሎ።
ንኣብነት ኣብ ዝሓለፈ ሰሙን ፡ እተን እንታይ ክብላን ክጽሕፋን ከምዘለወን ምስተነግረን ዘጋውሓ ዘይወግዓዉያን መሓዉራት ዜና፡ ነቲ ህወሓት ኣብ ግዝያዊ ምምሕዳር ትግራይ ከመስክሮ ዝሕልን ዘሎ ርኡይ ዕብለላ ኣመኽኒየን፣ መንግስቲ ኣቢይ ኣሕመድ ህወሓት ኣብ ስልጣን ኪቕጽል ኣብ ራሕቂ ኮይኑ ይደጋገፍ ኣሎ ዝብል ክሲታት እንዳንቀላ ብዛዕባ ሓድሽ ስግኣት ክጉስጒሳ ተራእየን እየን።
ህግደፍ ፣ ድሕሪ ስምምዕ ሰላም ህወሓትን መንግስቲን ፈደራልን ፣ ንህዝቢ ኤርትራ በየናይ መመኽነይታ ኣብ ራዕዲን ቀጻሊ ቊጽጽርን የንብሮ ኪሓስብ ከምዘይደቀሰ ክሕበር ዝጸንሐ ኮይኑ፣ እዚ ህግደፍ ብመንገዲ ዘይወግዓዉያን መርበባት ዜናኡ ዘአንፍቶም ዘሎ ምዕባሌታት ኣብ ቀረባ እዋን ብዝሰፍሐ መልክዑ ኽጉስጎሰሉ ምዃኑ እዉን ሓቢርና ኔርና።
መራሒ ጉጅለ ህግደፍ ፡ ኲናት ትግራይ ብጸቕጢ ኣመሪካን መሓዙታን ተኾሊፉና እዩ ክብል ዝተሰምዐ ኮይኑ፣ ዝምድና ኣመሪካን መንግስቲ ቀዳምይ ሚኒስተር ኣቢይ ኣሕመድን ናብ ንቡር ክምለስ ዘኽእሉ ምዕባሌታት ክርኢ እንከሎ ኪቐስን ከምዘይኮነን ፣ ከም ተወሳኺ ምኽኒት ኪወስዶ ሰገጥ ከምዘይብልን ይእመን።
ኣብ ኢትዮጵያ ብሓፈሻ ኣብ ክልል ትግራይ ድማ ብፍላይ ኣረጋጊጽዎ ዝጸንሐ ወትሃደራዊን ፖለቲካዊን ጽልዋ ድሕሪ ስምምዕ ሰላም ፕሪቶርያ-ናይሮቢ ዝኸሰረ ህግደፍ፡ እቲ ስምምዕ ሰላም ፈጽሚ ከይርከቦ ምስ ሓይልታት ኣምሓራን፣ ምስ ከም ደ.ም.ህ.ት ዝኣመሰሉ ዕጡቓት ሓይልታት ትግራይን ብምስጢር ምድግጋፍ ከምዘየቋረጸ ክሕበር ጸኒሑ እዩ።"	7af4df52bd148394092af3daf81786d8
				"ናይ ሕቡራት ሃገራት ቤት ምኽሪ ሰብኣዊ መሰላት ኣብ ዝሓለፈ ሰሙን 13 መጋቢት,2017 ዓ.ም ካብ ፍልይቲ ራፖርተር ንአተሓሕዛ ሰብአዊ መሰላት ኤርትራ ሺላ ኪትሩት ጸብጻብ ሰሚዑ።
መንግስቲ ኤርትራ’ውን ምላሽ ሂቡሉ’ሎ።
ዝተፈላለየ ሃገራትን ጉጅለታት ተሓለቅቲ መሰላትን ርእይቶአን ሂበናሉ’ለዋ።
ዋሽንግተን —
አባል’ቲ ንአተሓሕዛ ሰብአዊ መሰላት ኤርትራ ክምርምር ተመስሪቱ ጸብጻቡ ዘቕረበ መርማሪ ኮሚሽን ዝነበራ ፍልይቲ ራፖርተር ሺላ ኪተሩት ኣብቲ ንቤት ምኽሪ ሰብአዊ መሰላት ሕቡራት ሃገራት ዘስሞዕኦ መደረ እቲ መርማሪ ኮሚሽን እቶም ገበናትን ምግሃሳት ሰብኣዊ መሰላትን ተሓታቲ ዝኾኑ ፈልዩ ናይ መወዳእታ ጸብጻብ ሰነ 2016 ዘቕረበ ምኻኑ ገና ኣብዚ ክፍሊ’ዚ ይቃልሕ’ሎ ብምባል መንግስቲ ኤርትራ ተሓታትነት ንዝሓለፈ ምግሃሳትን ገበናት ብነጻ አካል ክረጋገጽ እቲ ኮሚሽን ንዘቅረቦ መጸዋዕታ ዝተወሰደ ጭቡጥ ስጉምቲ ምህላው ዝፈልጦ የብለይን ኢለን።
ኣብዚ ጸብጻብ ራፖርተር ሺላ ኪተሩት ምላሽ ዝሃቡ ወኪል መንግስቲ ኤርትራ አቶ ዑስማን እድሪስ አደም ከምዚ ኢሎም።
“ኣብ ሓፈሻዊ አቀራርባ ዘሎ መሪጽካ ዝግበር አድልዎ፡ ፖለቲካዊ አድልዎን አጀንድኡን ካብ ካብ ዝኣረገ ዝተደጋገመ ጸብጻባትን ፡ ኣብ`ዚ እዋን`ዚ ብዙሓት መንግስታትን ዘይሻራዊያን አካላትን ጽቡቕ ጌሮም ዝፈለጥዎ ኮይኑ`ሎ።”
ምሉእ ትሕዝቶ ኣብዚ ምስማዕ ይክኣል።
መውሃቢ ርእይቶ ኣብ ፈይስቡክ"	a1af7479705333aae84dc9500517b617
				"Radio Erena: 23 May 2016
መራሕቲ ሃይማኖት ናይታ ኣካል’ቲ ብመንግስቲ ኤርትራ ዝምእዘዝ ክፋል ኦርቶዶክሳዊት ቤተ ክርስትያን ዝኾት ቤት ጸለት መድሃኔልኣለም እስራኤል፣ ኣብ ኾሎት ተኣሲሮም ንዘለዉ ኤርትራውያን ስደተኛታት ንምብጻሕ ዘካየደቶ ፈተነ ተቓውሞ ገጢሙዋ።
እቶም፣ ኣብ ትሕቲ’ቶም ካብ ሕጊ ተዋህዶ ኦርቶዶክስ ቤተክርስትያን ኤርትራ ብዝተመርጹ ጳጳሳት እትመሓዳር ዘላ ቤተ ክርስትያን ዝእለዩ መራሕቲ ሃይማኖት እናዳመድሃኔኣለም እስራኤል፣ ብቀዳም 21 ግንቦት ኣብ ሰዓታት ድሕሪ ቀትሪ ናብቲ ኣሽሓት ኤርትራውያን ተቐይደምሉ ዝርከቡ ብክፉት ቤት ማእሰርቲ ዝፍለጥ ኾሎት ብምኻድ፣ ናይ ምህለላን ጸሎትን መደባት ክሰርዕሎም እኳ እንተፈተኑ፣ እቶም ኤርትራውያን ብዘካየድዎ ተቓውሞ ግና እቶም መራሕቲ ሃይማኖት ተልእኾኦም ከይፈጸሙ ከምዝተመልሱ ወኪል ሬድዮ ኤረና ካብታ ሃገር ኣረጋጊጹ።
... 
ስርዓት ህግደፍ ብምዃን፣ ብስም ጸሎተ-ሰንበት ፖለቲካ እናሰበኹ መንእሰያት ከታልሉ ከምዝጸንሑ ዝሓበሩ፣ ኤርትራውያን ካብ ኾሎት፣ ብመንገዲ ኣብ ኾሎት ዝርከቡ ኣባላቶም ኣቢሎም’ውን፣ መንእሰያት ንፍትሒ ከይቃለሱን ይጉስጉሱ ምህላዎም’ዮም ዝገልጽይ።
ወኪል ሬድዮ ኤረና ካብ እስራኤል ብዝልኣኾ ሓበሬታ መሰረት፣ ኣንጻሪ ተልእኾ መራሕቲ ሃይማኖት እናዳመድሃኔኣለም ናብ ኾሎት ተቓውሞ ዝወደቡ መንእሰያት፣ እዞም ምስ ብህግደፍ ዝተወከሉን ንህግደፍ ከኣ ዝጣበቑን መራሒ ሃይማኖት ኣየድልዩናን’ዮም ብምባል ነቲ ዝሰርዖዎ መደብ ከምዝስረዝ ምግባሮም’ውን መርኣያ’ቲ ኣብ ኾሎት ኣንጻሮም ዝካየድ ዘሎ ጸቕጢ ዘለዎም ጽንዓትን ተጻዋርነትን ዘርኢ ምዃኑ ኣስሚርሉ።
ኣብ ቀጽሪ ኾሎት ናይ ቴንዳ ኣዳራሽ ብምዝርጋሕ ኣምኢት መናብር ኣዳልዮም ዝነበሩ እቶም መራሕቲ ሃይማኖት፣ ብሰንኪ’ቲ ዝገጠሞም ተቓውሞ ዝወጠንዎ መደብ
...
ም ኣለዉ።
እቲ ብስም መራሕቲ ሃይማኖት ክካየድ ዝተወጠነ ናይ ጸሎትን ምህለላን መደብ፣ ብደገፍ ኤምባሲ ኤርትራ ኣብ እስራኤል ዝተወደበ ምዃኑ’ዩ ዝግለጽ።
ስርዓት ህግደፍ፣ ንፓትርያርክ ኣቡነ እንጠንዮስ፣ ብሓይሊ ካብ መነፈሳዊ ኣገልግሎቶም ብምእላይ ኣብ ቀይዲ ድሕሪ ምእታዉ፣ ኣብ ልዕሊ ኦርቶዶክሳዊት ተዋህዶ ቤተ ክርስትያን ኤርትራ ፍኑው ዝኾነ ምትእትታው ይፍጽም፣ ጳጳሳታ ይኣስር፣ ካህናታ ካብ ኣገልግሎት ይሰጉጕን ንዲያቆናታ ከኣ ናብ ወትሃደራዊ ታዕሊም ክወርዱ የግድድን ምህላዉ ዝፍለጥ’ዩ።
ኦርቶዶክሳዊት ቤተ ክርስትያን ኤርትራ፣ ኣብ መንጎ’ቶም ኣቡነ እንጠንዮን ናብ መንፈሳዊ ቦታኦም ክምለሱ ብምጽዋዕ ንፍኑው ምትእትታው ህግደፍ ዝቃወሙን፣ ንህግደፍ ዝምእዘዙ ብዝተራእየ ምክፍፋል፣ ኣብ ክልተ ደምበታት ተጊምዓ ትርከብ።
============================================"	d2798422cb9d365008c41b8c04108ae8
				"ኔዘርላንድ ገለ ክፋል ሶርያ ውሑስ ምዃኑ ክትእውጅ ትደልይ፣ ብሃውሪ ግን ኣይከኣልን እዩ
መንግስቲ ኔዘርላንድ ንውሑዳት ስደተኛታት ዑቕባ ክህብን፣ ብቕልጡፍ ናብ መበቆል ሃገሮም ክመልሶምን ይደልይ እዩ። መንግስቲ፣ ገሊኦም ከባቢታት ሶርያ ውሑሳት ምዃኖም ክእውጅ እውን ይደልይ ኣሎ፣ እዚ ድማ ካብቶም ከባቢታት ዝመጽኡ ስደተኛታት ኣብ መወዳእታኡ ንኽምለሱ ምእንቲ እዩ። እዚ ግን ብሃውሪ ዝከኣል ኣይኮነን።
መንግስቲ ኔዘርላንድ ብሶርያውያን ንዝቐርቡ ሕቶታት ዑቕባ ክነጽግ ክፍትን ይደልይ
ኔዘርላንድ ንገለ ክፋል ሶርያ ውሑስ ምዃኑ ክትእውጅ ትደልይ ኣላ። እዚ ንምግባር ንሶርያውያን ዝምልከት ፖሊሲ ዑቕባ ክስተኻኸል ኣለዎ። እቲ ሕጂ ዘሎ ፖሊሲ ዑቕባ ኣብ ሶርያ ብዙሓት ሰባት ኣብ ሓደጋ ከምዘለዉ ዝገልጽ እዩ። እዚ ድማ ብሰንኪ ጎነጽን ማእሰርትን ዝኣመሰለ ኣብ ሶርያ ዝፍጸም ከቢድ ግህሰት ሰብኣዊ 
... 
 ኣለዋ
መንግስቲ ኔዘርላንድ ካብ ሶርያ ንዝመጽኡ ሰባት ዝምልከት ፖሊሲ ዑቕባ ንምትዕርራይ መርትዖ ከቕርብ የድልዮ እዩ። እዚ መርትዖ ካብ ክኢላታትን ሚኒስትሪ ጉዳያት ወጻኢን ክመጽእ ኣለዎ። ስለዚ ምናልባት ኣብ መወዳእታ ናይዚ ዓመት ወይ ኣብ መጀመርታ ዝመጽእ ዓመት ብዛዕባ ኩነታት ሶርያ ሓድሽ መርመራ ክካየድ እዩ።
ሰብ-ሞያ፣ ሶርያ ገና ውሕስቲ ኣይኮነትን ኢሎም እዮም ዝሓስቡ። ኣብዚ ቀረባ እዋን
ኔዘርላንድ ሰባት ናብ ሃገሮም ክትመልስ ዝፍቀደላ እንተኾነ ኣብ መወዳእታኡ ዳኛ እዩ ዝውስን
መንግስቲ ኔዘርላንድ፣ ኣንጻር ምኽሪ ሰብ-ሞያ ንሶርያውያን ዝምልከት ፖሊሲ ዑቕባ ንምትዕርራይ ክውስን ይኽእል እዩ። ኣብ መወዳእታኡ ግን ደያኑ እዮም ብዛዕባ እዚ ናይ መወዳእታ ብይን ዝህቡ። ውሳኔ ናይ መንግስቲ ምስ ኤውሮጳዊን ኣህጉራዊን ሕግታት ዝሰማማዕ ምዃኑን ዘይምዃኑን ድማ ይምርምሩ። መንግስቲ ኔ
...
ባ ውሕስቲ እያ ኢላ እንተድኣ ቖጺራታን፣ ዳኛ መንበሪ ፍቓድካ ክሰሓብ ከም ዝኽእል እንተድኣ ወሲኑን፣ ገና ብሃውሪ ክትምለስ ኣይትኽእልን ኢኻ። ኔዘርላንድ ብዛዕባ እዚ ምስ ሶርያ ስምምዓት ክትገብር ኣለዋ፣ ሶርያ ድማ ሰባት ንኽምለሱ ክትሰማማዕ ኣለዋ። ኣብዚ ሕጂ እዋን ኣብ መንጎ ኔዘርላንድን ሶርያን ብዛዕባ ምምላስ ዝምልከት ስምምዕ የለን።
ኣብ ሞንጎ ኔዘርላንድን ሶርያን ዘሎ ዝምድና ሕማቕ እዩ። ኔዘርላንድ ኣብ ሶርያ ኤምባሲ የብላን፣ ሶርያ ድማ ከምኡ ኣብ ኔዘርላንድ ኤምባሲ የብላን። ንሓደ ሰብ ብኣስገዳድ ንምምላስ፣ እታ ሃገር ኣብ ኔዘርላንድ ኤምባሲ ክህልዋ ኣገዳሲ እዩ።
ኣብዚ እዋን ንገለ ክፋል ሶርያ ውሑስ ምዃኑ ንምእዋጅ ብዛዕባ ዘሎ ውጥን ካብዚ ንላዕሊ ጭቡጥ ሓበሬታ የለን። RefugeeHelp ንምዕባለታት ክከታተል እዩ፣ ሓድሽ ሓበሬታ ምስ ተረኽበ ድማ ብቕልጡፍ ክንሕብረካ ኢና።"	d39ad81e2946fbee62bd4c6dc951f6b1
				"ዕለት 24 ሰነ ድሕሪ ቐትሪ ኣብ ሃገር ቫቲካን ዓውደ ኣኼባ ቤት ምኽሪ ላዕለይ ብጹዓን ካርዲናላት መማክርት ተኸታሊ ቅዱስ ጴጥሮስ፡ ብር.ሊ.ጳ. ፍራንቸስኮ ተመሪሑ ብመረብታዊ ውሕዘት ከምእተኻየደን፥ ብጹዕ ካርዲናል ግራሲያስ ቅዱስነቶም ንምያንማር ዝምስክርዎ ቅርበትን ጸሎትን ዘኪሮም ከምዘመስገኑን፡ ኣብ ቀረባ እዋን ዓለም ሓቆፍ ተቖጻጻሪ ሃብቲ ገንዘብ ኣብ ሃገረ ቫቲካንን ቅድስቲ መንበርን ኣብ ግብሪ ዝውል መስርሕ ኣማእኪሉ ናይ ምቍጽጻር መስርሕን ትግባሬኡን ዘዕግብ እንክብል ዝሃቦ ርእይቶን ብዛዕባ ቍጠባዊ ምቍጽጻርን ሲኖዶሳዊ መስርሕን ኣብ ዝብሉ ኣርእስታት ኣማእኪሉ ከምእተመያየጠ ናይ ቅድስቲ መንበር ዜናን ክፍሊ ማሕተምን መግለጺ ኣፍሊጡ።
ስምዖን ተ. ኣርኣያ - ሃገረ ቫቲካን
ኣብቲ ቅዱስ ኣቦና ር.ሊ.ጳ. ፍራንቸስኮ ካብ ቅድስቲ ማርታ ሕንጻ ኮይኖም መሪሖም ዝተሳተፍሉ ቤት ምኽሪ ብጹዓ
... 
 ኣብ ዝካየድ ዘሎ ዛዕባ ምሉእ ኵለንተናዊ ስነ ማሓድሮ ዓውደ ኣኼባን ምርኢትን ይሳተፉ ብምህላዎም ክርከቡ ከምዘይከኣሉን፡ ካልኦት ናይቲ ላዕለዋይ ቤት ምኽሪ ብጹዓን ካርዲናላት ኣባላት ከካብ ሃገሮም፥ ብጹዕ ካርዲናል ኦስካር ሮድሪገዝ ማራዲያጋን ብጹዕ ካርዲናል ራይንሃርድ ማርክስን ብጹዕ ካርዲናል ሲን ፓትሪክ ኦምለይን ብጹዕ ካርዲናል ኦስዋልድ ግራሲያስን ብጹዕ ካርዲናል ፍሪዶሊን ኣምቦንጎ በሱንጉን ካብ ሃገረ ቫቲካን ከኣ ብጹዕ ካርዲናል ጁሰፐ በርተሎን ናይቲ ናይ ብጹዓን ካርዲላት ቤት ምኽሪ ዋና ጸሓፊ ብጹዕ ኣቡነ ማርኮ መሊኖን ከምእተሳተፉ ዝሓበረ ናይ ቅድስቲ መንበር ዜናን ክፍሊ ማሕተምን መግለጺ ኣስዒቡ፥
ሲኖዶሳዊ መስርሕን ጸብጻብ ሃብቲ ገንዘብ ተቖጻጻሪ ሽማግለ ክኢላታት ቀዋሚ ኣካል
ር.ሊ.ጳ. ፍራንቸስኮ ኣብቲ ብመረብታዊ ውሕዘት ዝተኻየደ ኣኼባ ብብሔራውን ሰበኻውን ደረጃ ኣገዳስነ
...
ቲ መንበር ዜናን ክፍሊ ማሕተምን መግለጺ ኣተሓሒዙ፥ ሕጽቦ ዘይሕጋዊ ሃብቲ ገንዘብን ንግብረ ሽበራ መመወሊ ዝውዕል ገንዘብ ዝቆጻጸር ሽማግለ ኽኢላታት ቀዋሚ ኣካል ቤት ምኽሪ ሕብረት ኤውሮጳ፥ ኣብ ነፍሲ ወከፍ ሃገራት ኤውሮጳ ኣብዚ መዳይ ዝወስደኦ ስጉምቲ ዝከታተልን መንግስታት ኣብዚ መዳይ ዜድሊ ምምሕያሻት ንኽገብሩ ገምጋም ብምክያድ ርእይቶ ናይ ምሃብ ሓላፍነት ዘለዎን ንመንግስታት ሕጽቦ ረሳሕ ሃብቲ ገንዘብን ንግብረ ሽበራ ዝውዕል ሃብቲ ገንዘብን ኣብ ምቅጽጻር ዝሓሸን ስሉጥን መገዲ ዝሕብር Moneyval ብዝብል ስም ዝጽዋዕ ኣካል፥ ሃገረ ቫቲካንን ቅድስቲ መንበርን ዝኽተልኦ ኣሰራርሐ ዘዕግብ ምዃኑ ዝገለጾ ሓሳብ ኣማእኪሉ ዝተመያየጠ ዓውደ ኣኼባ ምዃኑ ገሊጹ፥ ኣብ መወዳእታ ኣብ ወርሒ መስከረም 2021 ዓ.ም. ቀጻሊ ኣኼባ ንምክያድ ብዝተወሰደ ቆጸራ እቲ ዓውደ ኣኼባ ከምእተዛዘመ ኣፍሊጡ።"	45bff062870afb56c509062a320eec48
				"እዚ ንድምጽና ድምጺ ውጽዓት ዝኾነት ድምጺ ኣሰና ኣጋጢሙዋ ዘሎ ፋይናንሳዊ ጸገም ንኽፍታሕ ብዓቕምና ኣበርክቶና ከነወፊ የዕሩኽቲ ኣሰና ተዳሊና ንርከብ። ነዚ ቁዱስ ሃገራዊ ዕላማ ሸትኡ ንኽወቅዕ ኩሉኹም ፈተውቲ ሀገርን ህዝብን ኤርትራ እጃምኩም ከተወፍዩን ንኣሰና ናብ ንቡር ሂወታ ኣብ ምምላስ ተራኹም ንኽትጻወቱ ንሕና የዕሩኽቲ ኣሰና ብኽብሪ ንዕድመኩም። … more
ስርዓት ህግደፍ ብመንገዲ ደገፍቱ አቢሉ ካብ ከተማ የቶቦሪ ዘመሓላልፎ ሓድነት ህዝቢ ዝበታትን ናይ ፕሮፖጋንዳ ራድዮ ፕሮግራም ደው ከብልን አብቲ ናይቲ ራድዮ መደባት አንጻር ኤሪትራውያን ዝፍኖ ምፍርራሕ: ሓሶትን ዘለፋታትን ሕጋዊ ስጉምቲ ክውሰድን ብተወሳኺ መንግስቲ ሽወደን ነቶም ብደገፍቲ ህግደፍ ዝመሓደሩ ናይ ራድዮ መደባት ጥብቂ ቁጽጽር ክገብሮሎም ከምዘለዎ ኣብ ዮቶቦሪ ዝርከቡ ግዱሳን ኤሪትራውያን … more
ከምቲ ኩሉ ዝርእ
... 
ዓት ህግደፍ ናይ ሳይበር ሃሱሳትን ዕሱባትን ብምውፋር ንመርበብ ሓበሬታኹም assenna.com ካብ ገጽ ኢንተርነት ክሓክኽ ቀጻሊ መጥቃዕትታት ከካይድ ድቃስ ስኢኑ ከምዘሎ ምልክታቱ ድሮ ከተስተብህሉሉ ቀኒኹም ኳ እንተለኹም፡ ደጊምና ነረጋግጸልኩም። እዚ ጸጸኒሑ ዘጋጥመና ዘሎ ምቍራጽ ኣገልግሎት ተክኒካዊ ጸገም ዘይኮነ ተጻብኦ ህግደፍ እዩ። … more
ኣብ ስደት ብፍላይ ድማ ኣብ ኢትዮጵያን ሱዳንን ትርከቡ ኤርትራውያን ስደተኛታት ገለ ተበለፅቲ ናብ ካናዳን ኣሜሪካን ክትከዱ ፎርም ምልኡ ኢሎም ካብ ዘይብልኩም ዘይተኣደነ ገንዘብ የኽፍሉኹም ስለዘለዉ ንኽትጥንቀቑ ንሕብር። ኣቲ ናብዘን ሃገራት ኣዚኣተን ንምምፃእ ሕጋዊ ዝኾነ ፎርም ኣብ ኢንተርነት በዚ ኣድራሻ እዚ ብነፃ ክትረኽቡዎ ትኽእሉ ኢኹም። ኣብ ኢንተርኔት application for permanent residence … more
ኤርትራውያን ስ
...
ርና ወሪዱ ዘሎ ፖለቲካውን ማሕበራውን ምጣነ-ሃብታውን ኣሰቃቒ ምሕደራ ጉጅለ ህግዲፍ መሰረት ብምግባር ነዚ ዲክታተራዊ ስርዓት ንምቅዋም ኣብ ከተማ ፍራንክፈርት ሃገረ ጀርመን ንዕለት 28-02-2009 (ቀዳም መዓልቲ) ልክዕ ሰዓት 12.00 ቅድሚ ቀትሪ ሰልፊ ክጅመር ምዃኑ እንዳሓበርና ኣብዚ ዝተጠቕሰ ዕለትን ሰዓትን ተረኺብኩም መረረኹም ክትገልጹ ብጥብቂ ንላቦ። … more
እታ ናይ ኤርትራ መርከብ “ደንደን” ኣብ ማያት ማንጋሎር ኣብ ዝጠሓለትሉ እዋን “ዘይብቑዕነት ሓለዋ ባሕሪ ናይቲ ቦታ ከምዝተራእየ፡ እቶም ባሕረኛታት ብሓገዝ ገፈፍቲ ዓሳ ናይቲ ከባቢ ከምዝደሓኑ፡ ነቲ ሓደጋ ዝረኣየ ኣሽሓት ህዝቢ ይምስክር” ይብል መርበብ ሓበሬታ ማንጋሎርያን። ቪድዮ ንምርኣይ ኣብ’ዚ ጠውቑ ።/ ስእላዊ መግለጺ ናይ’ቲ ኩነታት ንምርኣይ ኣብ’ዚ ጠውቑ። መራኸቢ ብዙሃን መንግስቲ ኤርትራ ነታ 16 … more"	0e4728fb2aee6110ea9bf448b3862016
				"ዜና ቫቲካን!
ካብዘን ንልዕሊ 6 ዓመት ኣብ ዞባ ዶንባስ ናይ ኡክራይና ዝዋግኣ ዝነበራ ሃገራት ሩስያን ኡክራይንን ካብ ፍርቂ ለይቲ ናይ ዕለት 27 ሓምለ 2020 ዓም ኩሉ ኣጽዋር ውግእ ጸጥ ክብል ከምዝተሳማምዓ ዝገልጽ ኣዋጅ ቅዱስነቶም ብዓቢ ሓጐስ ከምዝተቀበልዎ ነቲ ልዕሊ 13 ሺሕ ሰባት ዝቀዘፈ ግጭት ንምቊራጽ ነቲ ብክየቭ ዝድገፉ ሰራዊት ድነሽክን ንሓርነት ዞባ ዶንባስ ዝቃለሱ መልሻን ዘሎ ውግእ ደው ምባሉ ከምዘሐጎሶም ገሊጾም።
ቅዱስነቶም ነዚ መርገጺ እዚ ንምርጉጓድ እውን ‘ነዚ ሕዝቢ እዚ ዝጽበዮ ዕርቅን ምትእምማንን ንምህናጽ ብከምዚ ጥራሕ እዩ ዝከኣል’ ኢሎም። ምስዚ ብዝተታሓሓዘ ዜና ከኣ ቤትጽሕፈት ፕረሲደንት ሃገረ ኡክራይን ንዓለምለኸ መሻርኽቶም ብፍላይ ከኣ ንሃገረ ፈረንሳን ጀርመንን ኣመስጊኖም። እዚ ተዅሲ ደው ናይ ምባል ስምምዕ ንሓዲስ ዘተን ነባሪ ፍታሕ ነቲ ቅልውላው ንምፍጣርን ዓቢ በሪ ዝኸፍት ምዃኑ እውን ተገሊጹ።"	c493ae164d534dbab6012360958cb27b
				"ካብ ላንጋ ላንጋ የድሕንኩም!!! መቀጸልታ ንቕሓትና ነዕብይ (ካልኣይ ክፋል)
ካብ ላንጋ ላንጋ የድሕንኩም!!! መቀጸልታ ንቕሓትና ነዕብይ (ካልኣይ ክፋል) ብዕለት 10/07/2015 ንቕሓትና ነዕብይ ቀዳማይ ክፋል ብዝብል; ዝጸሓፍክዋ ንእሽቶይ ሓሳብ; ሓደ ሓዊ ነቃፊ ረኺባ። (ኣሰና ዳት ኮም ተወከስ)። እታ ነቀፌታ ብዙሕ ዝተዋቅዑ መግለጺ ዘድልዮም ሓሳባት ከምዘለዉዋ ስለዘስተባሃልኩ መልሲ
ካብ ላንጋ ላንጋ የድሕንኩም!!!
መቀጸልታ ንቕሓትና ነዕብይ (ካልኣይ ክፋል)
ብዕለት 10/07/2015 ንቕሓትና ነዕብይ ቀዳማይ ክፋል ብዝብል; ዝጸሓፍክዋ ንእሽቶይ ሓሳብ; ሓደ ሓዊ ነቃፊ ረኺባ። (ኣሰና ዳት ኮም ተወከስ)። እታ ነቀፌታ ብዙሕ ዝተዋቅዑ መግለጺ ዘድልዮም ሓሳባት ከምዘለዉዋ ስለዘስተባሃልኩ መልሲ ክህበላ ደልየ። ኣንበብቲ ፍርዲ ንዓኹም ይገድፎ።
ኽቡር ሓው
ሰላምታ ብምቅዳም ስለቲ ርእይቶ
... 
% እንዳከፈሉ ንክፋእ ግብሩ (ጠባው እዝኒ ወሲካ) ዝምውለላ ካዝንኡ የህጥሩ። በቲ ካልእ መንእሰያት ኣብ ቃልሲ ኣትዮም ግዲኦም ከይወጹ ልቢ ይሰልቡ። ንሓሶቱ ሓቂ ኣምሲሎም የቃልሑ። ከም ሓጹር መካበቢያ ካብ ጸላኢ ይከላኸሉሉ። ብፍላጥ ዝሳተፉ ብዘይፍላጥ ዝስዕቡ ብዕሽነት ዘጣቕዑ ኣለዉ። ነዚኦም ካብቲ ዘለዉዎ ደልሃመት ጸልማት ክነቕሑ ነቲ ሓቂ “ሓቂ” ክብሉ ናይ ኩሉ ደላይ ለውጢ ሓላፍነት እዩ። ደላይ ለውጢ እንተዄንካ።
ነዞም ደለይቲ ፍትሒ ንበሃል ግን ኣይገደፍካልናን። ብስሚዒት ንጎዓዝ ካብ ምዕዝምዛም ሓሊፍና ንገብሮ ነገር ከምዘየለ ጌርካ ስኢልካና። ከም ሰብ ህንጡያት ክንከውን ንኽእል ንኸውን። ካብ ተመኩሮ እቲ ቃልሲ ሕልኽላኽ ዝበዝሖ ምዃኑ ግን ኣይጠፍኣናን ኢዩ። ናይ ሓደ ክልተ ሰባት ስሚዒት ኣንቢብካ ንኹሉ ብኣልማማ ክትዝልፍ ዘርእየና እንተሃልዩ ደረጃ ፍልጠካ ‘ዩ። እንተ ናይ ሃገር
...
ልባሽም ይጽሕትር ይህሉ ከይከውን። ለውጢ ኣብ ምምጻእ ግን ከም ክእለተይ እሳተፍ ዘለኹ ኮይኑ ‘ዩ ዝስመዓኒ። ከምዚ ብምግባረይ ግን እኾርዓሉ ‘ምበር ኣይሓፍረሉን ‘ዩ። ምኽንያት ክሳተፍ ‘ምበር ኣማዕድየ ክርኢ ዝለዘይደሊ።
ብልበይ ክመኽረካ፡ ካብቲ ኮፍ ኢልካዮ ዘለኻ ንደቂቅ ሓፍ በል። መን ምዃንካን እንታይ ትገብር ከምዘለኻን ምስ ሕልናኻ ተሟገት። ድሕሪኡ ኣጣጢሕኻ ኮፍ በል ‘ሞ፡ እንታይ ክትገብር ከምዘለካ ምስ ነፍስኻ ተማኸር። ሽዑ ክርደኣካ ተስፋ እገብር፡ ኢድካ ዝሓወስካሉ ፍርያት ካብ ዘይሓወስካሉ ክርደኣካ ክጅምር ‘ዩ። ዎ ‘ዳንሕንካ!!!
እዋኑ ተነቃፊ እዋን ‘ዩ። ልዑል ጥንቃቀ ዘድልዮ እዋን ‘ዩ። ደለይቲ ፍትሒ ንቕሑ። እዋን ድቃስ ጌና ኣይመጸን ዘሎ።
ምልኪ ይፍረስ ፍትሒ ይንገስ
ሓውኹም ደብረ
(11/07/2015)
teshamo nfthy July 12, 2015
teshamo nfthy"	2e7afea8c09e12eee9f2f88a8b96e1eb
				"ኢስቶንያ ን100 ዓመት ሕድሪ ተኣማንነት ካቶሊካዊ እምነት ኣኽቢራ
ስምዖን ተ. ኣርኣያ - ሃገረ ቫቲካን
ር.ሊ.ጳ. ፍራንቸስኮ መበል 100 ዓመት ቅዋመ ሓዋርያዊ ዓቃቤ መንበር ሃገረ ኢስቶንያ ኣብ ዝኽበረሉ ዘሎ እዋን ናብ ሰበኻ ታሊን ጳጳስ ፊሊፕ ዣን ቻርለስ ጆርዳን መልእኽቲ ከም ዘመሓላለፉን እቲ ሰበኻ ገና ናብ ሃገረ ስብከት ክብ ዘይበለ ብሓዋርያዊ ዓቃቤ መንበር ክምራሕ ከም ዝጸነሐን ብውሳኔ ር.ሊ.ጳ. ናብ ሰበኻዊ ደረጃ ክብ ከም ዝነበለን ክፍለጥ እንከሎ፥ ቅዱስነቶም ኣብ ዘመሓላለፍዎ መልእኽቲ ኣብ 2018 ዓ.ም. ናብ ኢስቶንያ ዘካየድዎ ሓዋርያዊ ጉዕዞ ብምዝካር፥ ኣብ ኢስቶኒያ ንእምነት ካቶሊክ ነቕ ዘይብል ተኣማንነት ሓደ ዘመን የቕጽር ኣሎ፥ ቢሎም፥ ""ንእሽቶ ግን ከኣ ህያው ቤተ - ክርስትያን"" ""ኣብ ምልእቲ እታ ሃገር ንዝርከቡ ማእለያ ንዘይብሎም ሰብኡትን ኣንስትን ምንጪ ርህራ
... 
ዱሰንቶም ኣብ መልእኽቶም ኣብነት ናይ ኣገልጋሊ እግዚኣብሔር ሊቀ ጳጳሳት ኤድዋርድ ፕሮፊትሊኽ ዘኪሮም “ንክርስቶስ ምስክርነቱን ምስ መጓሰኡ ቀረባን ክሳብ ናይ ደም ሰማእትነት ኣብ ምቕባል ከይተረፈ ዝመስከሮ ጽንዓትን ሎሚ እውን እንተኾነ ፍረ ዘፈሪ ዘርኢ እዩ . . . ሰማዕትነትን ሕድርን ሊቀ ጳጳሳት ፕሮፊትሊኽ ናይ ሕጂ ወለዶ ካህናት፡ ገዳማውያንን ልኡካነ ወንጌልን ዓለማውያንን ምእመናን” ሕጉሳት ልኡካነ ወንጌል ክኾኑ ከነቓቕሕ” ድማ ተስፋኦም ገሊጾም፥ ብመንጽር እቲ ኣብ ኤውሮጳ ዝካየድ ዘሎ ውግእ፡ ካቶሊካውያን ኢስቶንያ “ኣብ ሰላምን ፍትሕን ምትሕግጋዝን ክብሪ ነፍሲ ወከፍ ሰብኣውነት ሰብን ዝተሰረተ ሕብረተሰብ” ክህሉ ኣብ ዝጽዕሩሉ ዘለዉ እዋን፡ “ምስ ካልኦት ደቂ ተባዕትዮን ደቂ ኣንስትዮን ብሓባር ዘካይድዎ ዕዩ” ክቕጽሉ ተላብዮም፥ ነዚ ተልእኾ እዚ ንምዕዋት ምስ ናይ ኩለን ኣቢያተ
...
ሙን ድማ ኣእዳው ዕርክነት” ክዝርግሑ ከም ዘተባብዑ ዜና ቫቲካን ኣፍሊጡ።
ታሪኽ ሓደ ዘመን
ር.ሊ.ጳ. ፒዮስ መበል 11 ኣብታ ሃገር ኣስታት 2,000 ካቶሊካውያን ጥራይ ኣብ ዝነበሩሉ እዋን ኣብ 1924 ዓ.ም. ሓዋርያዊ ዓቃቤ. መንበር ኢስቶንያ ከም ዘቖሙን ሎሚ ካቶሊካውያን ካብ ጠቕላላ 1.3 ሚልዮን ህዝቢ እታ ሃገር ኣስታት 1% ዝሽፍን ከም ዝኾኑን 60% ኢስቶንያውያን ድማ ኢኣማንያን ምዃኖም ይንገር።
ር.ሊ.ጳ. ፍራንቸስኮ ዕለት 26 መስከረም 2024 ዓ.ም. ኣብ ኢስቶንያ ናይ መጀመርታ ካቶሊካዊ ሃገረ ስብከት ብምቛም ሓዋርያዊ ዓቃቤ መንበር እታ ሃገር ናብ ሃገረ ስብከት ክብ ከም ዘበልዎን ኩላ ኢስቶንያ ኣብታ ሓንቲ ሃገረ ስብከት ታሊን ዝሕቆፍ ኮይኑ ሓዋርያዊ ዓቃቤ መንበር ጳጳስ ፊሊፕ ዣን ቻርለስ ጆርዳን ቀዳማይ ሊቀ ጳጳሳት ናይቲ ሃገረ ስብከት ከም ዝኾኑ ዜና ቫቲካን የዘኻኽር።"	87263dd0ea2f7c919ef13055f7c8a165
				"ቅዱስ ኣቦና ር.ሊ.ጳ. ፍራንቸስኮ ዕለት 11 ለካቲት ተዘኪሩ ዝውዕል ዓለም ሓቆፍ መበል 29 መዓልቲ ህሙማን ምኽንያት ዘመሓላለፍዎ መልእኽቲ ዕለጥ 12 ጥሪ 2021 ዓ.ም. ወግዓዊ ከምዝኾነን ቅዱስነቶም ኣብቲ መበል 29 መልእኽቶም፥ ጥዕና ናይ ኵሉ ክቡር ዋጋ ምዃኑ ብምምልካት ሓደ’ኳ ከይተነጸለ ናይ ኵሉ ጥዕና ውሑስ ክኸውንን ብፍላይ ናይ ተኣፋፍያንን ድኻታትን ኣረጋውያንን ቢሎም፥ ናይ ኵሉ ኣገልግሎት ክንክን ጥዕና ናይ ምርካብ ክብርን መሰልን ከይጋሃስን ብማዕረ ውሑስ ክኸውን የተሓሳስቡ።
ስምዖን ተ. ኣርኣያ - ሃገረ ቫቲካን
ካብ ምስሉይነት ስግኣት ንጠንቀቕ፥ ሰኽሞም ክሳብ ናይትካ ምግባር ምስ ህሙማን ግላዊ ርክብ ምፍጣር፡ ሓደ’ኳ ዝተጠንጠነን ዝተነጸለን ኮይኑ ከይስምዖ መታን ቀረባ ምዃን። ነዚ ዝበሉ ቅዱስ ኣቦና ር.ሊ.ጳ. ፍራንቸስኮ ኣብቲ ዕለት 11 ለካቲት ምስ ዓመታዊ ክብረ በዓ
... 
ግሎት ክንክን ጥዕና ዘድልዮን ኣገልግሎት ክንክን ጥዕናን ዘቕርብን ኣካል ክህልው ዝግብኦ ርክብ ሰብኣውነት ዝዓስሎ ክኸውንን እብዚ ዓይነት ርክብ’ዚ ናይ ህሙማን ሰብኣዊ ክብሪ ማእከል ክኸውል ከምዘለዎ የተሓሳስቡ።
ካብ ናይ ምስሉይነት ሕማም ማንም ናጻ ኣይኮነን
ኢየሱስ ብዛዕባ ዝብሉ ግና ዘይገብሩ ይዛረቡ ንኣኣቶም ክነቅፍ ንሰምዕ፥ ቅዱስነቶም ነዚ ወንጌላዊ ቃል’ዚ ናይቲ መበል 29 ንመዓልቲ ህሙማን ናይ ዘመሓላለፍዎ መልእኽቲ ኣስተንፍሶ ገይሮም፡ ማቴዎስ ወንጌል ምዕ. 23 ሓደ’ኳ ካብ ሕማም ምስሉይነት ናጻ እየ ክብል ከምዘይኽእልን እቲ ሕማም ምስሉይነት ደቂ ሓደ ኣቦ ምዃንና ከይጥጥዕ ዝገብርን ኵላዊ ሕውነት ንኸይንነብር ዝድርኽ ምዃኑ ብጥልቂ ዘመላኽት ከምዝኾነ ኣብ መልእኽቶም ተንቲኖም፡ እዚ ሓሳብ እዚ እውን ኣብቲ ኵላትና ኣሕዋት ዘርእስቱ ዓዋዲ መልእኽቶም ብሰፊሕ ዘስመሩሉ ሓሳብ ክኸው
...
 ፍቕሪ እዩ፡ እዚ ኸኣ ኣብቲ ናይ ዘመናት ናይ ብዙሓት ሰባት ሕይወቶም ንህሙማን ኣብ ምግልጋል ዝቐደሱ ምስክርነት እነስተውዕሎ ሓቂ እዩ፡ ካብቲ ናይ ኢየሱስ ምስጢረ ሞትን ትንሳኤን እቲ ናይ ዝሓመመ ይኹን ነቲ ዝሓመመ ዝኣልይን ሕይወት ትርጉም ዝህብ ፍቕሪ ይውሕዝ፡ . . . እዚ እውን ኣብ ወንጌሉ እነስተውዕሎ ሓቂ እዩ፡ ኢየሱስ ዝህቦ ፈውሲ . . . ምትሓታዊ ዘይኮነ ወትሩ ጻማ ናይ ናይቲ ናይ እግዚኣብሔር ጸጋ ዝኾነ እምነት ኣብ ምእንጋድ እዩ፡ እምነትካ ኣድሒኑካ ከምዝብሎ።
ቅዱስነቶም መልእኽቶም፥ ነታ ናይ ምሕረትን ፈውሲ ህሙማን ናብ ዝኾነት ቅድስቲ ድንግል ማርያን ዘሉርድን ኣብ ዝተፈላለየ ካብቢ ዓለም ነታ ብስማ ማእለያ ዘይብሉ ኣባይቲ መቕደስ ዝቖመላ እኖ እናሓሰቡ እምንትና ተጽንዕ ብሕውነታዊ ፍቕሪ ንኻልኦት ቀረባ ክንከውንን ክንክናኸንን ትድግፈና ብዝብል ማርያማዊ ጸሎት የጠቓልሉ።"	62f0e5806c2dec031b2c725d719f3196
				"ኣብ ዙሪያ ዓለም ዝርከቡ ብኣሽሓት ዝቑጸሩ ኣይሁዳዊያን ናብ እስራኤል \ንምፍላስ\ ይሓስቡ ከምዘለው ዝበፅሐና ዜና ሓቢሩ።
ብቋንቋ ሂብሩ ኣሊያ \Aliyah\ ተባሂሉ ዝፅዋዕ ናብ እስራኤል ዝግበር ስደት ልሙድ እዃ እንተኾነ ኣብዚ ሕጂ እዋን ዝካየድ ዘሎ ስደት ግን ብከፊል ካብ ቫይረስኮሮና ንምህዳም'ዩ። እስራኤል ብሰንኪ ለበዳ ኮቪድ-19 በፃሕቲ ናብ ሃገራ ከይኣትው ዝኸልከለት ክትኸውን ከላ ንሓደሽቲ ስደተኛታት ግን ኣብ ምቕባል ትርከብ።
ድሕሪ ነዊሕ ታሪኽ ስደትን ስግኣትን ንኣይሁዳዊያን ውሑስ መዕቖቢ ንምሃብን ብዝሒ ህዝቢ እስራኤል ክዓብን ናይ እትገብሮም ፃዕርታት እስራኤል ናይ ምምላስ መሰል ክተኽብር ፀኒሓ እያ።ካብእትምስረት ጀሚሩ እታ ኣይሁዳዊት ሃገር ንኩሎም ኣይሁዳዊያን ስደተኛታት ብቀጥታ ዜግነት እናሃበት ካብ ዙሪያ ዓለም ክትቕበል ፀኒሓ እያ።
90 ዓመት ዝዕድሚአን ነሊ ግሩስጎት ብሓገዝ ይነብራሉ ካብዝነበራ ኒውዮርክ ብሃንደበ ኣብ እስራኤል ናብ ዝርከቡ ደቀን ክሕወሳን ክስደዳን ወሲነን። ጓለን ንናሊ ዝኾነት ጀሁዳ ከምዚ ትብል።
‘’ኣብ ብሩክሊን ብናይ ሬሳ መፅንሒ ገዛውቲ ተኸቢባን ኣብ ጥቓ ገዝኣ ሬሳ ብሬሳ ኮይኑ፣ሰባት በብስዓቱ እናሞቱን ኣብኡ ክትፀንሕ ከምዘይብላ ንምውሳን ብዙሕ ግዜ ኣይወሰደለይን።ክንከላኸላ እንኽእለሉ እንኮ ውሑስ ቦታ እስራኤል እዩ።’’
ናይ እስራኤል ትካላት በብዓመቱ ኣስታት 3,800 ኣይሁዳዊያን ካብ ሰሜን ኣሜሪካ ክምለሱ ይሕግዙ።
ኣብዚ ኣብ ግዜ ቅልውላው ቫይረስኮሮና ከም ኣካል ቀዳማይ ጉጅለ በረራ ልዕሊ ሓምሳ ሰባት ኢስቲ ብሩክሂም ኣብ ዝሓለፈ ሰሙን ብኦሊም ወይ ስደት ኣቢሉ እስራኤል ምእታው ተሓጒሱ ኣሎ።
እስቲ ብምውሳኽ እስራኤል ኣብ ናይ መወዳእታ ስዓት እውን ማዕፁኣ ክፉት ብምግባር ንስደተኛታት፣ ክንክን ጥዕና ሓዊሱ ኩሎም ናይ ስደተኛታት ጥቕምታት ክረኽቡ ምግባራ እስራኤል ኩልሻዕ ንህዝቢ ትግደስ ምዃና ዘርኢ እዩ ይብል ።
እቲ ለበዳ እንተድኣ ቀፂሉ ዝቕፅል ዓመት ናብ እስራኤል ዝግበር ስደት እውን ክዉስኽ እዩ።
ርእይቶታት ንምርኣይ
ኣቐዲሙ ዝተዳለወ መእተዊ መዝገብ ኣሎዶ ? መእተዊ መዝገብ
ምዝጉብ ተጠቃሚ ኣይኮንኩምን ? ተመዝገብ/ቢ
ተወሳኺ ርእይቶ ንምጽዓን"	b201a2ba716b7b3e1f27e86f02113f77
				"ኣብ ዝሓለፈ ሓምለ ኣብ ዋዕላ ሩስያ-ኣፍሪቃ ዝተሳተፈ ፕረዚደንት ኢሳያይስ፡ ኣብ መንጐ ክልቲአን ሃገራት ኣብ መዳይ ምክልኻል ጸጥታን ከምኡ’ውን ጽላታት ዕደና፡ ሃብቲ ባሕሪ፡ ሕርሻን ጸዓትን ትሕተ ቅርጽን ምትሕግጋዝ ክግበር ዝተበጽሐ ስምምዕ ምርኵስ ብምግባር ንግብራውነቱ ዝምልከት፡ ምስቲ ምክትል ኣድሚራል ሓይሊ ባሕሪ ሩስያ ቭልድሚር ኮሳንቶቭ ዝመርሖ ልኡኽ ከምዝተዛተየ ማዕከናት ዜና ኤርትራ ሓቢረን።
ኣብ ዝሓለፈ ኣብ መንጐ ሰበስልጣን ኤርትራን ሩስያ፡ ኣብ ዝሓለፈ ዓመት ጽዑቕ ርክባት ከም ዝተገብረ ዝፍለጥ ኰይኑ፡ ሚኒስተር ጉዳያት ወጻኢ ሩስያ ሰርገይ ላቭሮቭ፡ ኣብ ጥሪ 2023 ናብ ኤርትራ በጺሑ ምስ ፕረዚደንት ኢሳይያስ ዝገበሮ ዝርርብ ሓደ ካብኡ ምዃኑ ኣይርሳዕን።
ኣብቲ እዋን እቲ ሚኒስተር፡ ሃገሩ ንኤርትራ እትገብሮ ሓገዛት ኣቐሚጡ ነይሩ፤ ኣብ መግለጺኡ ንዓቕምታት ወደብን መዓርፎ 
... 
ን ኣብ ባጽዕ ኣብ ዝተኻየደ ዝርርብ፡ ሓለቓ ስታፍ ሓይልታት ምክልኻል ጀነራል ፍሊጶስ ወልደየውሃንስ ዝመርሖም ወተሃደራዊ ኣዘዝቲን ሓይሊታት ምድሪ፡ ባሕሪን ኣየርን ኤርትራ፡ ከምኡ’ውን ኮሚሽነር ባህልን ስፖርትን ኣምባሳደር ዘመደ ተኽለ ከምዝተሳተፉ ተፈሊጡ።
እቲ ፕረዚደንት ብኣድሚራል ኮሳንቶቭ ተሰንዩ፡ ነታ ኣብ ወደብ ባጽዕ ዑደት ተካይድ ዘላ ዓባይ መርከብ ሩስያ በጺሑ።
እታ መርከብ ውግእ ሩስያ
እታ ብሓሙስ 28 መጋቢት ወደብ ባጽዕ ዝኣተወት መርከብ ውግእ ሩስያ፡ ኣካል ናይቲ ኣብ ሰላማዊ ውቅያኖስ ዝንቀሳቐስ 'ፓሲፊክ ፍሊት' ተባሂሉ ዝጽዋዕ ጭፍራ ሓይሊ ባሕሪ ሩስያ ኰይና ‘ፍሪጌት ሩስያ ፓሲፊክ ፍሊት ማርሻል ሻፖሽኒኮቭ (BPK543)’ ተባሂላ እያ እትልለ።
ነቲ ብመጥቃዕቲ ሑቲ ኣብ መጻብቦ ባብ ኤልመንደብ ዘሎ ወጥሪን ስግኣትን ሰጊራ እያ ባጽዕ በጺሓ።
ኣብ ታሕሳስ 1985 ከም ኣዕና
...
ቢረን።
እታ መርከብ ውግእ ሩስያ ክሳብ 5 ሚያዝያ ኣብ ወደብ ባጽዕ ክትጸንሕ ምዃና ዝተፈልጠ ኰይኑ፤ ሩስያ ድሕሪ ናይ 30 ዓመታት ዲፕሎማስያዊ ዝምድና ክልቲኤን ሃገራት ንፈለማ እዋን ምስ ኤርትራ ኣብ ሓባራዊ ወተሃደራዊ ልምምድ ክትሳተፍ ወተሃደራዊት መርከብ ከምዝለኣኸት ኣምባሳደር ሩስያ ኣብ ኤርትራ ኢጎር ሞዝጎ ዝሓለፈ ሓሙስ ኣፍሊጡ ነይሩ።
በዚ መሰረት፡ ሓይሊ ባሕሪ ኤርትራን ሩስያን ካብ ዝሓለፈ ዓርቢ ሓባራዊ ወተሃደራዊ ልምምድ የካይዱ ከምዘለዉ ተፈሊጡ።
ክልቲኤን ሃገራት፡ ኣብ 1993 ኤርትራ ከም ሓንቲ ናጻን ልኡላዊትን ሃገር ብወግዒ ኣባል ውድብ ሕቡራት ድሕሪ ምዃና፡ ዲፕሎማሲያዊ ዝምድናአ ከም ዝጀመራ ይፍለጥ።
እታ ካብ ምዕራባውያን ሃገራት ተነጽሎን ጸቕጢን ከጋጥማ ዝጸንሐት ኤርትራ፡ ምስ ሩስያ ዘለዋ ዝምድና እናሐየለ ይኸይድ ምህላዉ ብዝተፈላለየ መልክዓይ ይርአ ከምዘሎ ይፍለጥ።"	511055d1e738eb11ceeff5d2b1695cae
				"ኣብ ኔዘርላንድ ሓዲሽ ኢየ፣ ክወሃሃድ ኣለኒ
ከመይ ጌርካ ኢኻ እትወሃሃድ፧
መጀመርታ ክትወሃሃድ (ኢንቡርኸሪንግ ክትገብር) ከምዘለካ ዝሕብር ደብዳቤ ክመጸካ ኢዩ። ንኽትወሃሃድ 3 ዓመት ግዜ ይወሃበክ። እቲ ናይ ኢንቡርኸሪንግ (ምውህሃድ) መስርሕ ከመይ ከም ምዃኑን ከመይ ከምዝመስልን ንኽትፈልጦ ኣገዳሲ ሙዃኑ ይርድኣና ኢዩ። ኣብዚ ድማ በብደረጅኡ ክንገልጸልካ ኢና።
ሰፊሕ ምዝገባዊ ዝርርብ
ምስ ሓደ ናይ Fijnder ሰራሕተኛ ክትዘራረብ ኢኻ። እዚ ምሳኻ ዝርርብ ዘካይድ ሰራሕተኛ ክላንት ማናጀር ኢልና ኢና ንሰምዮ። ኣብዚ ዝርርብ እዚ፣ ብዛዕባ ውልቃዊ ኩነታትካ ኢኻ ትዘራረብ። ድሕሪ እዚ ሰፊሕ ምዝገባዊ ዝርርብ እዚ ካብ መዓስ ጀሚርካ ናይ ምውህሃድ (ኢንቡርኸሪንግ) መስርሕ ክትጅምር ምዃንካ ደብዳቤ ክመጸካ ኢዩ።
ግላዊ መደብ ምውህሃድን ተሳታፍነትን(PIP)
ድሕሪ እቲ ምዝገባዊ ዝርርብ ምስ 
... 
 ዕዮን ናይ ምምሃር ክእለትን ወኒንካ ስለዘለኻ ላዕለዋይ ደረጃ ትምህርቲ ንኽትቅጽል ክትክእል ብቕዓት እጥሪኻ ኣለኻ።
እዚ ናይ ርእስኻ ምኽኣል መስመር ኮይኑ ብዉሑዱ ርእስኻ ክኢልካ ኣብ ሕብረተሰብ ኔዘርላንድ ንኽትሳተፍ ዘብቅዓካ ናይ ቋንቋ ኔዘርላንድስ ምልከትካ ደረጃ A1 ንምብጻሕ ዝዓለመ ኢዩ። እዚ መስመር እዚ ነቶም ደረጃ በይ ኤንን ናይ ትምህርቲ መስመር ክከታተሉ ዝኸብዶም፣ ንቋንቋ ኔዘርላንድ ክሳብ ደረጃ በይ ኤንን ኣ ትቨይን (B1 of A2) ኣብዚ ናይ ኢንቡርኸሪንግ ናይ ግዜ ገደብ ክበጽሕዎ ዘይክእሉን ሓደሽቲ መጻእቲ ዝምልከት ኢዩ።
መደብ ቃል ተሳታፍነት
ኣብ ጎኒ እቲ እትኽተሎ ናይ ትምህርቲ መስመራት፣ ኣብ መደብ ቃል ተሰታፍነት ክትሳተፍ ኢኻ። እዚ መደብ እዚ ዎርክሾፕ ብዛዕባ ቀንዲ መሰረታዊ ክብርታት ናይ ሕብረተሰብ ኔዘርላንድን ነቲ ቃል ምፍራምን ኢዩ። ነቲ ናይ ተሳታፍነት 
...
ርላንድ ተቐሚጥካ ኣብቲ ግዜ እቲ ድማ ናይ ምምሓር ወይ ናይ ብቕዓት ግዴታ እንተ ኔሩካ
- ብቑዕ ክእለት ናይ ቁንቋ ኔዘርላንድስን ፍልጠት ሕብረተሰብ ኔዘርላንድን ከምዘለካ ክተረጋግጸሉ እትኽእል መስክር ወረቓቕቲ እንተልዩካ።
- ኣብዚ እዋን እዚ ናይ ምምሃርን ብቕዓትን ግዴታ ኣልዩካ
- ኣብዚ እዋን እዚ እኹል ክእለት ቋንቋ ኔዘርላንድን፣ እኹል ፍልጠት ሕብረተሰብ ኔዘርላንድን ከምዘሎካ ዘርኢ ዲፕሎማ ወይ ሰርቲፊኬት ከውህበካ ዝኽእል ዓይነት ትምህርቲ ትከታተል እንተድኣ ሃሊኻ።
- ዓአርተ ዕእምት ኣብ ኔዘርላንድ ተቐሚጥካ ብዉሑዱ 5ዓመት ወለንታዊ ወይ ደሞዝ ዝኽፈሎ ስራሕ ሰሪሕካን እኹል ናይ ምዝራብን ምስማዕን ብቕዓትካ ኣብ ደረጃ B1 እንተኮይኑ።.
ካብ ናይ ኢንቡርኸሪንግ ግዴታ ነጻ ክትበሃል ን DUO ባዕልኻ ናይ ምሕታት ሓላፍነት ኣለካ። ክትመሓርን ከይትመሓርን DUO ባዕሉ ኢዩ ዝውስን።"	8b248efbf90c6f98b3e1b0fad10c0d19
				"ኣጉራዊ መዓልቲ ደቂኣንስትዮ ኣብ ዉሽጢ ሃገርን ወጻኢን ተባዒሉ። 8 መጋቢት ብፍላይ ነተን ኣብ ምምጻእን ምቕጻልን ልኣላዊት ኤርትራ ዝሓለፋን ዝሓልፋ ዘለዋን ደቂንስትዮ ዝለዓለ ትርጉም ዘለዋ ኮይኑ፣ እተን ዜጋታት በቲ ኣብ ሃገር ሰሪቱ ዘሎ ስርዓትን ኣካይዳታቱን ሓለፋ ይህሰያ፡ ሃስያአን ነባሪ ፍታሕ ንኽርከበሉ ድማ ቃልስና ከነበራትዕ ከምዝግባእ እተዘኻክረና ዕለት ከምዝኾነት ምንጭታት ኤሪሳት የዘኻኽሩ።
ዝኽሪ ኣጉራዊ መዓልቲ ደቂኣንስትዮ ዝገዘፈ ኣድህቦኡ ኣብ ሰባዊ ክብረት ደቅንስትዮን ምዝኽኻር ዓለማዊ ማርዕነተንን ዝዓስል’ዩ። 8 መጋቢት – ደቅንስትዮ ዓለም ኽብረን ተዋሒሱ ነጻ ዕድላት ክምዕረየለን እትጽውዕ ዕለት’ያ። ኤርትራዉያን ደቅንስትዮ ግዳ ንማዕርነተን – ድንጋጸን ዊንታን ካልእ ወገን ከይተጸበያሉ ምስ ደቂ-ሓመደን – ንልዕልና ሓመድ ሃገረን – ህያውነተን፡ ኣካለን፡ ግዜአንን ወ
... 
ዲቚ ዝርከበሉ ዘሎ ኮይኑ፣ እዚ መግዛእቲ እዚ ከም ኩሎም ክፋላት ሕብረተሰብ ንኤርትራውያን ደቅንስትዮ እውን ክብድል ይርከብ።
ደቅንስትዮና ዝተቓለሳሉ መሰል ምስ’ታ ዝተቓለሳላ ሃገር ብሓባር ብሓደ ጸቢብ ጉጅለ ተቐዪዱ ምህላዉ ዝፍለጥ ኮይኑ፡ እዚ ስለዝኾነ – ኣብ ደረት-ኣልቦ ባርነታዊ ኣገልግሎት ዕድሜአን ዝሽረፍ ፡ ሕሰም ንቀይዲ ዘይተጸዓድነተን ፈቲኑ ናብ ሕስረት ዝቃረባ፡ ሃገር ጽቡቕ የላን ንተዓረ ስለዝበላ ኣብ ሞቚሕ ዝበልያ ፡ ከምኡ’ውን ክፋእ ምርኣይ ነዊሕወን ዕትብተን ንዝቐበራላን ሕልመን ንዘንበራላን ሃገረን ገዲፈን ናብ ስደት ዘምረሓ ናይ ዘለዋ ኣሕዋትና ቊጽሪ ውሑድ ኣይኮነን።
መሰለን ብተግባር ክብረት ሃገረን ድማ ብሓባር ዘመስከራ ኤርትራውያን ደቅንስትዮ ኣምበኣር ኣብ’ዚ ዕለት እዚ ሕሉፍ ጂግንነተን ምስ እዋንዊ ኩነታተን ኣላፊነን ክምረሓሉ ዘኽእለን ለዋጢ ተበግሶ ምስ ኤርትራው
...
ልሲታት ህዝቢ ኤርትራ ካብ ዝዓበዩ ክሳዕ ዝነኣሱ ብህላዌን ኣማእዛኒ ተራን ደቅንስትዮ መቂሮምን ማሚቖምን ምስቀጸሉን ምስተዓወቱን እዩም።
ኤርትራዊ ቃልሲ ንለዉጢ ኣብ’ዚ ውዳቤኡ ኣሐዲሱ፡ ጸኒሕ ድኻማቱ ብምብህሃልን ምንጽጻህን ኣሊዩ፡ ሓባራዊ ጸላኢኡ ኣነጺሩ ምልኪ ንምእላይን ድሕሪ ምልኪ ንዘሎ ሃገራዊ ድላይ ንምውሓስን ዘኽእሎ ሓራዊ መረዳእታ ወኒኑ ክምርሽ በቒዑሉ ዘሎ እዋን እምበኣር፡ እቲ ኣቐዲሙ ንናይ ቃልሲ ሓይሊ ኮሊዑ ዘይሕሰብ ንዝመስል ኣቃትላ ግዳማዊ መግዛእቲ ክዉን ዝገበረ ፈረቓ ሓይሊ ኤርትራዊት ብህዝብን ሃገርን ዳግም ይድለን ይጽዋዕን ኣሎ።
ስለዝኾነ፡ ኣብ ውሽጥን ወጻኢን ዝርከባ ኹለን ኤርትራውያን ነዚ ህዝብን ሃገርን ጸሚእዎ ዘሎ ለዉጢ ክውን ንምግባር ከምቲ ኣብ ታሪኽ ዘይኣገመን ሕጂ’ውን ክእግመን ስለዘይከዉን፡ ደውታአን ምስ’ዚ እዋናዊ ቃልሲ ልዕሊ ካልእ እዋን ኣገዳሲ እዩ።"	f71d35478ef52d4acbbbfd69e28e9f9e
				"RADIO ERENA – Tuesday, 2024
መንግስቲ ሶማል፣ ኣብ ትሕቲ ተልእኾ ዓቓብ ሰላም ሕብረት ኣፍሪቃ ተዋፊሩ ዝርከብ ሰራዊት ኢትዮጵያ፣ ኣብዚ ሽዱሽተ ኣዋርሕ ጠቕሊሉ ክወጽእ ከምዝወሰነት መርበባት ዜና እታ ሃገር ሓቢረን።
እቲ መንግስቲ፣ ኣብ ሶማል ተዋፊሩ ዝርከብ ዓቃብ ሰላም ሰራዊት ሕብረት ኣፍሪቃ ብምሉኡ ክሳብ መወዳእታ ናይዚ ዓመት‘ዚ ንምውጻእ መደብ ከምዘለዎ እኳ እንተገለጸ፣ ኣብ ፍሉይ ስርሒታትን ሓለዋን ዝዋፈረ ኣሃዱታት ግና ክቕጽል ትጽቢት ይግበረሉ።
እንተኾነ፣ ሰራዊት ኢትዮጵያ ኣብቲ ኣብ ፍሉይ ተልእኾታት ዝዋፈራ ኣሃዱታት ክጽንበር ከም ድሌት ከምዘይብሉ መንግስቲ ሶማል ኣነጺሩ ኣሎ።
ካብ 2006 ኣትሒዙ ኣብ ሶማል ተዋፊሩ ዝርከብ ኣስታት 30 ሽሕ ብዝሒ ዘለዎ ዓቃብ ሰላም ሰራዊት ሕብረት ኣፍሪቃ፣ ብሃገራዊ ሰራዊት ሶማል ንምትካእ፣ መንግስቲ ሶማል ኤርትራ ኣብ እትርከበን ሓያሎ ሃገራት ኣሽሓት ወትሃደራት ኣብ ምምልማል ይርከብ።
ኢትዮጵያ‘ውን ኣብዚ ናይ መንግስቲ ሶማል ተበግሶ መሻርኽቲ እኳ እንተነበረ፣ ድሕሪ‘ቲ ምስ ርእሰ ምምሕዳር ሶማሊላንድ ዝኸተመቶ ሰነዳት ባሕሪ ግና ክልቲኦም መንግስታት ኣብ ዲፕሎማስያዊ ምስሕሓብ ኣለዉ።
ኢትዮጵያ ኣብ ጉዳይ ኣፍደገ ባሕሪ ብዝምልከት ምስ ርእሰ ምምሕዳር ሶማሊላንድ ዝኸተመሞ ናይ መረዳድኢ ሰነድ፣ ሉኣላውነትን ዝግህስን ግዝኣታዊ ሓድነት ዝጥሕስን‘ዩ ብምባል መንግስቲ ሶማል ከምዝተቓወሞ ይፍለጥ።
ከም ግብረ መልሲ ድማ ኣብ ኢትዮጵያ ንዝነበረ ኣምባሳዳደሩ ብምስሓብ፣ ንኣምባሳደር ኢትዮጵያ ካብ ሞቛድሹ ከምዝሰጎጎ ይዝከር።
ስእሊ፦ ካብ ኣርካይቭስ ኢንተርነት
===================="	6a9a1eeffddb3c73e6793f0f77b14fde
				"Radio Erena: 17 April 2022
ዓብደል-ፋታሕ ኣልቡርሃን ናይ ሱዳን፣ ኣብ ትሕቲ ቀይዲ ዘጽነሖም ፖለቲከኛታት፣ ኣብዚ ዝመጽእ ሰለስተ መዓልታት ናጻ ክሰዶም ምዃኑ ካብታ ሃገር ዝተፈነወ ዜና ኣመልኪቱ።
ቤት ጽሕፈት ወኪል ሕብረት ኣፍሪቃ ኣብ ሱዳን ኣብ ዝሃቦ መግለጺ፣ ሓለፍቲ ዓቃብ ሰላም፣ ሕብረት ኣፍሪቃን ኢጋድን ብሓባር ምስ ጀነራል ዓብደል ፈታሕ ኣልቡርሃን ድሕሪ ዘካየዱዎ ዘተ፣ ዝመጽእ ሃገራዊ ዋዕላ ዕዉት ንክኸውን፣ እቶም ፖለቲከኛታት ብናጽነት ተሳትፎኦም ክረጋገጽ፣ ካብ ቤት ማእሰርቲ ክወጹ ከምዝተወሰነ ሓቢሩ።
ፖለቲከኛታት፣ ተጣበቕቲ መሰላትን ጸለውቲ ዝበሃሉ ሰባትን ካብ ቤት ማእሰርቲ ክወጹ፣ ብኣህጉራዊ ማሕበረሰብ ዓለም ጻውዒት ክግበር ጸኒሑ እዩ።
ገለ ካብቲ ሃገራዊ ዘተ ንምዕዋት ዝተጠቕሰ ነጥብታት፣ ፖለቲከኛታት ካብ ቤት ማእሰርቲ ናጻ ክወጹ፣ ኣብ ልዕሊ ሰልፈኛታት ዝግበር ጎነጽ ደው ክብል፣ ናይ ህጹጽ እዋን ኣዋጅ ክለዓል ዝብል ይርከቦ።
ካብ ወርሒ ሕዳር 2022 ኣትሒዙ ጥራይ 18 ኣባላት ሓይሊ ንናጽነትን ደሞክራሲን ክእሰሩ እንከለዉ፣ ብውሑዱ 21 ፖለቲከኛታት ከኣ ካብ ማእከል ሰላማዊ ሰልፊ ዝገብር ዝነበረ ህዝቢ ተወሲዶም፣ ዛጊት ኣበይ ከምዘለዉ ደሃዮም ከምዘይፍለጥ ጸብጻባት ዜና ካብታ ሃገር የመልክቱ።
======================"	ca7fe59d07641257844ba07d67268169
				"መንበሪ-ገዛ
ኣብ ክራምፉሽ ኮምዩን እተፈላለየ ዓይነት ዚካረ ኣባይቲ ኣሎ። ካብ በዓል ሓንቲ ክፍልን ክሽነን ክሳዕ በዓል ሽድሽተ ክፍልን ክሽነን። እቲ
ናይቲ ኮምዩን ቡላገት ክራምቦ፡ኣብ ኩሉቲ ኮምዩን መንበሪ ኣባይቲ የቕርብ። ኣብኡ ብሕታውያን ኣካረይቲ ኣባይቲውን ኣለዉ።
ማሕበራትን ምትእኻባትን
ኣብ ክራምፉሽ 300 ኣባለን ክትከውን ዚደልያኻ ማሕበራት ኣለዋ። ብዙሓት ማሕበራት ስፖርት ኣለዋና፡ ካብ ምሕምባስ ክሳዕ ክብደት ምልዓል። ኣብ መብዛሕትአን ቁሸታት ሽወደናውያን ኣብያተክርስትያን ኣለዋ። ኣብቲ ከባብ ናጻ ኣብያተክርስትያን ኣለዋ፡ ከም EFS፡ ናይ ፐንተኮስት ቤትክርስትያን፡ ናይ ባፕቲስት ማሕበር፡ ጀሆቫ ዊትነስን ሚስዮናዊ ማሕበርን። ኣብ ሱንድስቫል መስጊድ ኣሎ፡ ኣብ ሀርኖሳንድ ድማ እስላማዊ ማሕበር ኣሎ። ኣብ ክራምፉሽ ናይ HBTQ-ባህላዊ ማሕበር ኣሎ።
ኣብቲ ከባቢ ብቐረባ እንታ
... 
ልዑል ደረጃ ብቕዓት ኣለዎ።
ናይ መባእታን ካልኣይን ደረጃን ኣብያተ-ትምህርቲ
ኣብቲ ኮምዩን10 መባእታ ኣብያተትምህርቲ ይርከባ። ካባታትን ንምጥቃስ፤ ኣብ ማእከል ክራምፉሽ እትርከብ ስካርፖክርስስኩላን።
ክራምፉሽ ኮምዩን ክልተ ካልኣይ ደረጃ ኣብያተትምህርቲ ኣለዎ፤ ናይ ክራምፉሽ
ኣዳልስስኩላንን
ረድኒንዪምናስየት ኣብ ሳንዶን። ኣብ ክራምፉሽ ኮምዩን
ናቱርብሩክስዪምናስየት ኖርድቪክ እተባህለ ናጻ ዪምናስያዊ ቤትትምህርቲ ኣሎ።
ዕድላት ትምህርቲ
ኣብ ክራምፉሽ እንተ ደኣ ተመዝጊብካን ቋንቋ ኣደኻ ድማ ሽወደን ምስ ዘይከውንን፡ ኣብ ሽወደን ንወጻእተኛታት ወይ [SFI] ብምእታው ናይ ሽወደን መሰረታዊ ትምህርቲ ክትረክብ ትኽእል። [SFI] ክትመሃር ከሎኻ መሰረት ናይቲ ቋንቋ ትመሃር እቲ ትምህርቲ ድማ ብመጠን ደረጃኻ ይተኻኸል። እቲ ኮምዩን
ትምህርቲ ንዓበይቲ የቕርብ። ኣብ ክራምፉሽ ናይ ዕንጸይቲ 
...
ብ። ካብቲ ናይ በይኑ መደበር ባቡር ዘለዎ መዓርፎ ነፈርቲ ናብ ስቶክሆልምን የሊቫረን መዓልታዊ በረራ ኣሎ። በቲ መገዲ 90 ንኹሉ ዚጥርንፍ
መስመር ኣውቶቡስ ኣሎ፡ ስለዚ ናብ ሶለፍተዮ፡ ኦርንኾልድስቪክን ሀርኖሳንድን ንስራሕን ትምህርትን በጺሕካ ንምምላስ ቀሊል እዩ።
ስራሕን ትካላት ናይ ምምስራት ተኽእሎታትን
ኣብ ክራምፉሽ እተፈላለየ ዋኒናት ኣሎ፡ ግን ናይ ሉሕን ናይ ወረቐት ኢንዱስትሪን እዩ ንነዊሕ እዋን ናይ ክራምፉሽ መሰረታዊ ቁጠባ ዝነበረ። እቲ ዝዓበየ ወሃብ ስራሕ እቲ ናይ ወረቐት ከረጺታት ዚሰርሕ
MondiDynäsእዩ። ካልእ ዓቢ ወሃብ ስራሕ ከኣ
Gerdins i Mjällom እዩ። ንሱ ላመራታት ይፍብርክን ሓጺን ይቖርጽን። ኣብ ናይ ኣገልግሎት ሰክቶር ፎልክሳም ሸያጥ ተለፎን እዩ። ኣብቲ ኮምዩን ዝዓበየ ወሃብ ስራሕ ግን
ክራምፉሽ ኮምዩን እዩ። ንሱ 1700 ሰራሕተኛታት ኣለዉዎ።"	bfe25631ce5e001cfbf4d51f40a76232
				"ኽልተ ላዕለዎት ሰበ-ስልጣን ክልል ኦሮምያ ካብ ሓለፍነቶም ክእለዩ ከምዝተወሰነ ኣብ ውሽጢ ኢትዮጵያ ዝሕተም ጋዜጣ ሪፖርተር ሓቢሩ።
ኣዲስ ኣበባ —
ጋዜጣ ሪፖርተር ኣብ ናይ ሎሚ ሕታሙ ካብ ሓለፍነቶም ክእለዩ ዝተገብሩ ናይቲ ክልል ገዛኢ ፓርቲ ኦህዴው ኣባል ፈጻሚ ኮሚቴን ሓላፊ ቤት-ጽሕፈት’ቲ ፓርቲን ኣቶ ዳባ ደበሌን ከምኡ’ውን ናይቲ ክልል ሓላፊ ቤት-ጽሕፈት ምሕደራን ጉዳያት ጸጥታን ኣቶ ሰለሞን ኩቹ’ዮም።
እቲ ጋዜጣ ከምዝበሎ ገዛኢ ፓርቲ ክልል ኦሮምያ - ኦህዴው ዕለታዊ ምንቅስቃሱ ዝመርሕ ቤት-ጽሕፈት ሓላፊ ኣቶ ዳባ ደበሌ ካብ መንጎ’ቶም ላዕለዎት ሰበ-ስልጣን’ቲ ክልልን ካብ መንጎ’ቶም 36 አባላት ኮሚቴ ፈጻሚ ስራሕ ኢህወዲግን ’ዮም።
ፖሊት ቢሮ ኦህዴው ኣብ መወዳእታ ዝሓለፈ ሰሙን ኣብ ዘካየዶ ኣኼባ አብ ክልል ኦሮምያ ዘሎ ኩነታት ጸጥታ ከምዝመኸረሉን እቲ ውሳኔ’ውን ኣብዚ ኣኼባ ከምዝተወሰነ ተጠቂሱ’ሎ።
ናይ ፈደራል ኮነ ናይቲ ክልል መንግስቲ ብዛዕባ’ዚ ዝሃብዎ መብርሂ የለን።
ምሉእ ትሕዝቶ አብዚ ምስማዕ ይክኣል።"	facbdbc18363d366be962749478c9204
				"ካብ ዓዲ ጥልያን ዝመፀኣ ሓንቲ ኢትዮጵያዊትን ሰለስተ ደቂ ጥልያን ደቀንስትዮ ከየንቲ ዘሰናደአኦ ድምፂ ኣልቦ ትያትር ንፈለማ እዋን ኣብ ኢትዮጵያ ንምርኢት ቀሪቡ።
እቲ ቴኣትር ዛጊድ ኣብ ኢትዮጵያ ኣብ ክልል ኦሮምያ ባሌ ጎባን ኣብ ከተማ መቐለ ኣብ ኣደራሽ ትያትር ዩኒቨርሲቲ መቐለ ብርክት ዝበለ ህዝቢ ርእይዎን ተማሂርሉን'ሎ።
እቲ ትያትር ብሓገዝ ሚኒስቴር ጉዳይ ወፃኢ ጥልያን፣ብኮምፓኛ ስትራደቫሪ ዝተሰናደአ ኰይኑ እተን ከየንቲ ድማ ሰኣሊትን ቀራፂትን ኣለም ተኽሉ፣ ኣላይትን ተዋሳኢትን ሶለዳድ ኒኮላዚ፣ ክኢላ ሙዚቃ ኣለክሳንድራ ዲ ኣቲ ከምኡ እውን ቀራፂት ቪድዮ ቫለንቲና ሳሮኚ ይበሃላ።
ቀንዲ ጭብጢ እቲ ትያትር ኣብ ልዕሊ ናብ ሃገራት ኣውሮጳ ክሰግሩ ኣብ ዝፍትኑ ዘለዉ ኣፍሪካውያን ስደተኛታት ዝወርድ ዘሎ ሓደጋ ዝጠመተ እዩ።
እቲ ትያትር ብሙዚቃ ተሰንዩ ብሰለስተ ከየንቲ ጥራሕ እሞ ድማ ብዘይ ድምፂ ግና ብስእሊ ተሓጊዙ ዝካየድን ፈታንን ምዃኑ ሰኣሊትን ቀራፂትን ኣለም ተኽሉ ትገልፅ።
ኣለም ብተወሳኺ እቲ ትያትር ኣብ መቐለ ናብ ህዝቢ ንምቕራብ ዩኒቨርሲቲ መቐለ ንዝሃበን ሓገዝ ድማ ኣመስጊና።
ሙሉእ ትሕዝቶኡ ቀጺሉ ኣብዚ ምስማዕ ይከኣል።"	972f85c37a396013d859e105804fdade
				"hfr tigrinya
Hessischer Flüchtlingsrat (hfr)
ንሕና ንራኸቦም ሰባት
ሰራሕተኛታት ናይ ጆብ ሰንተርን ቤት ጽሕፈት ዕዮን፡ ናይ ግብረ ሰናይ ሓገዝቲ፡ ከምኡ ውን ኣብ ምሉእ ሄሰን ዘለዉ ሽርካታት። ንዝያዳ ሓበሬታ ኣብ Schulungen ተወከሱ።
ኩሎም ኣብ ምሉእ ሀሰን ዘለዉ ስደተኛታት ንመሰርሕ ዑቕባ ዝምልከት ሓገዝ ምስ ዝደልዩን ኣብቲ ከባቢኦም ናይ BLEIB ኣማኸርቲ ቤት ጽሕፈታት ምስ ዘይህሉ።
ንሕና ነእንግዶም
- ናይ ዑቕባ ሕግታት ዝምልከቱ ኣስተምህሮ
እዚ hfr ንኹሎም ኣባላት BLEIB ሕጋውያን ሓበረታታት ብዛዕባ ዑቕባ፡ መንበሪ ከምኡ ድማ ስራሕ ወይ ትምህርቲ ዝምልከቱ ምኽሪ የእንግድ። ሓተቲ ዑቕባ፡ ቅቡላት ስደተኝታት ኮኑ ኑጹጋት ብመንገዲ ናይ ዑቕባ ሕግታት ኣቢሎም ኣብ ስራሕ ዓለም ንነዊሕ እዋን ክሰርሑ ይኽይሉ።
- ኣብ ናይ ESF-BAMF-Kurse ቋን
... 
እ ኣብዚ ንስራሕ ዝዓለመ ESF-BAMF-Kurse ናይ ቋንቋ ትምህርቲ ክሳተፉ ይኽእሉ እዮም። ከማልእዎ ዘለዎም ነገራት፡
ሀ. እዚ “ ትሑት ኣማራጺ ናብ ስራሕ ዓለም ምእታው” ዘለዎም ኮይኖም፡ ማለት እንተ ወሓደ ን 3 ኣዋርሕ ኣብ ጀርመን ዝቕመጡ ኮይኖም።
ለ. ቁሩብ ቋንቋ ጀርመን ዝኽእሉ ኮይኖም (ተወሓደ A1)
- ኣስተምህሮ ን ሰራሕተኛታት ቤት ጽሕፈት ዕዮ፡ ጆብ ሰንተር ከምኡ ውን መምሃራን
እዚ hfr ዝኽተሎ ኣርእስቲ „ ምውህሃድ ስደተኛታት ንናይ ስራሕ ዕዳጋ ብ ንወጻእተኛታት ዝተዋህበ ሕግታት“ ኮይኑ ኣስተምህሮ ን ሰራሕተኛታት ናይ ቤት ጽሕፈት ዕዮን ጆብ ሰንተርን ብዛዕባ እዚ ጉዳይ ይህብ። ብዘይካ እዚ ከኣ hfr ናይ ሓበሬታ ሰሚናራትን ትምህርትን ንወለንታውያን ሰራሕተኛታትን መምሃራንን ይህብ።
ሕጂ ድማ ሓዲሽ ስራሕ ምኽርን ኣስተምህሮን ንብጭንቀት ዝተጠቕዑ ስደተኛታት ብኸመይ ኣብ
...
ፈትና ኣብ ፍራንክፈርት ኮይኑ ንመሰላት ስደተኛታትን ንምምሕያሽ ህይወት ስደተኛታትን ካብቶም ንቃለሰሎም ባእታታት እዮም።
እዚ hfr ምስ ወለንታውያን ሰራሕተኛታት ኮነ ኣማኸርቲ ትካላት ኣብ መንበሪ ስደተኛታት ኮነ ኣብ መንግስታዊ ቤት ጽሕፈታት ከም ቤት ጽሕፈት ስደተኛታት፡ ቤት ጽሕፈት ዕዮን ጆብ ሰንተርን ሓቢሩ ይሰርሕ። ዕላማና ድማ ነፍስ ወከፍ ጸገም ስደተኛ ፍታሕ ንምርካብ እዩ።
ንሕና ኣብ ትሕቲ ጽላል መስረትና ካብ 1991 ጀሚርና ወሰንቲ ፖለቲካዊ ስጉምትታትን ተዓተቕቲ ህዝቢ ንምውህሃድ ስደተኛታት ዝቃለሱን ነዛምድ።
ናይ ዝርርብ ሰራሕተኛ፡
Hessischer Flüchtlingsrat
Leipziger Str. 17 | 60487 Frankfurt am Main
Jana Borusko
069 97698709
Anna Hartnagel
069 97698710
ናይ ስራሕ ሰዓታት፡
ብናይ ተለፎን ቆጸራ ጥራይ።"	77766a76c0ac5ef1014e293f91d8883d
				"ብሕማም ዓሶ ዝስዕብ መጠነ ሞት ናብ ዜሮ ንምውራዱ ዝዕላምኡ፣ ዞባዊ ዋዕላ ሃገራት ምብራቕ ኣፍሪቃ ኣብ ታንዛንያ ከተማ ኣሩሻ ይካየድ ኣሎ።
ኣብዚ ዋዕላ ኤርትራ እትርከበን ብውሕዱ 13 ሃገራት፣ ሕማም ዓሶ ንምቁጽጻር ዘካይድኦ ዘላዋ ጻዕሪ ተሞክሮታተን ከቕርባ ትጽቢት ይግበር።
መብዛሕተን ሃገራት ምብራቕ ኣፍሪቃ፣ ምስፍሕፋሕ ሕማም ዓሶ ካብ ግዜ ናብ ግዜ የጉድልኦ እኳ እንተለዋ፣ ክሳብ እዚ እዋን እዚ ግና ዓሶ ሓደ ካብ ጠንቕታት ብዝሒ ሞት ኣብ ሃገራት ኣፍሪቃ ምዃኑ ይግለጽ።
ኣብ ኣፍሪቃ ቀዳማይ ጠንቒ ሞት ኵናት ኮይኑ፣ ንኵናት ስዒቡ ድማ ሕማማት ዓሶ፣ ዓባይ ሰዓልን ኤች ኣይቪ-ኤድስን ብኣውራ ካብ ዝጥቀሱ’ዮም።
ኤርትራ ምስ ኣህጉራውያን ትካላት ብምትሕብባር ኣብ መዳይ ጥዕና እትገብሮ ዘላ ጻዕሪ፣ ሕማም ዓሶን ምስፍሕፋሕ ኤች-ኣይቪ ኤድስን ብመጠኑ ከምዝጎደለ ዝግለጽ እኳ እንተኮነ፣ ሚኒስትሪ ጥዕና ብፍላይ ብዝሒ መጠን ምስ ኤች ኣይቪ ናይ ዝነብሩ ዜጋታት ብምስጢር ከምዝሕዞ ይሕበር።"	b644c0a0076f49055cb5e5d9eb580276
				"ዋና መምረፂ
ሓገዝቲ ሰነዳት
ሕትመታት
ህዝቢትግራይብመሪሕውድቡህዝባዊወያነሓርነትትግራይእናተመርሐኣንፃርፋሽሽታዊስርዓትዝገበሮቃልሲድሕሪብዓወትምዝዛሙኣብዝሓለፉዒስራንሸውዓተንዓመታትድማኣንፃርድኽነትንድሕረትንኣብዝተገበረቓልሲብርክትዝብሉዓወታትከም ዝተመዝገበ ዋና ዳይሬክተር በዓል መዚ ልምዓት እቶት ክልል ትግራይ ወ/ሮ ኣሰፉ ሊላይ ኣገንዚበን።
ህዝቢ ትግራይ ከም ወትሩ ሰላሙ ብምሕላውን መንነቱ ብምኽባርን፣ ነቲ ህይወቱን ኣካሉን ገቢሩ ዘምፀኦ ልምዓታውን ዲሞክራስያውን ህዝባዊ መስመር ከይኹለፍ ኣብ ጎድኒ መንግስቱን ውድቡን ኮይኑ ቃልሱ አሐይሉ ብምንቅስቓስ ሽግ 11 ለካቲት ዓቲሩ ኣብታ ሽኻል ኮይኑ ዓወታት እናዓቀበን ብድሆታት እናመከተን ዘሎ ውድብ ህወሓት ከም ልማዱ ንቕድሚት ክስጉም ሰራሕተኛታት በዓል መዚ ልምዓት እቶት ኣብ ጎኒ ውድቦም ተሰሊፎም ግቡኦም ንኽዋፅኡ መልእኽተን ኣመሓላሊፈን።
ሰራሕተኛታት በዓል መዚ ልምዓት እቶት ክልል ትግራይ መበል 45 ዓመት ምጅማር ብረታዊ ቃልሲ ህዝቢ ትግራይ 11 ለካቲት 2012 ዓ/ም እንተኽብሩ ኣብ ሕሉፍ ታሪኽ ዝተወነኑ ጥንካረታትን ሕድሪ ስውኣትን ብምዕቃብ ከም ወትሩ ኣብ መስመርና ብምፅናዕ ክስርሐሉ ከም ዝግባእ ወ/ሮ ኣሰፉ ሊላይ ገሊፀን።
ኣብቲ በዓል ጉዕዞ 45 ዓመት ውድብ ህወሓት ዘዘንትዉ ፅሑፋት ብነባራት ተጋደልቲ ህወሓት ዝቐረበ እንትኸውን ሰራሕተኛታት በዓል መዚ ልምዓት እቶት እውን ከም ቀደሞም ፍፁም ንድሕሪት ኣይንምለስን፣ ኩሉ ተግባራትና ንሃለዋትን ድሕንነትን ህዝብና፣ ውግንና ንህዝብናን መስመርናን ብምባል ኣብ ጎኒ ውድብ ህወሓት ተሰሊፎም ቑጠባዊ ዓቕሚ ትግራይ ንምዕባይ ኣበርቲዖም ከምዝሰርሑ ቃል ኣትዮም።
በዓል መዚ ልምዓት እቶት ክልል ትግራይ
- ንደረጃ ‘ለ’ ኸፈልቲ ግብሪ ናይ ግብሪ መኽፈሊ እዋን ካብ ሓምለ 01/2008 ክሳብ ጳጉሜን 05/2008 ምዃኑ፣
- ንደረጃ ‘ሀ’ ኸፈልቲ ግብሪ ናይ መኽፈሊ እዋን ድማ ካብ ሓምለ 01/2008 ክሳብ ጥቅምቲ 30/2009 ምዃኑ እንዳዘኻኸርና ግብሪ ብእዋኑ ብምኽፋል ሃገራዊ ግቡእና ንዋፃእ፡፡
በዝሒ ጎብነይቲ
We have 46 guests and no members online"	37de68c46b2a59cdf6ed70c1a71807a5
				"ናይ ደቡብ ኮርያ ርእሰ ብሔር ሞን ጃኤይን ዕለት 18 ጥቅምቲ 2018 ዓ.ም. ኣብ ሃገረ ቫቲካን ወግዓዊ ምብጻሕ ከካይዱ ምዃኖም ክሕበር እንከሎ፡ እዚ ምብጻሕ ኣብ ሃገረ ቫቲካን ሞን ጃኤይን ዕለት 17 ጥቅምቲ 2018 ዓ.ም. ናይ ቅድስቲ መንበር ዋና ጸሓፊ ብፁዕ ካርዲናል ፒየትሮ ፓሮሊን ኣብ ባዚሊካ ቅዱስ ጴጥሮስ፥ ምእንቲ ሰላም ኣብ ኮርያ ሓሳብ ዝገበረ ዘዕርገዎ መስዋዕተ ቅዳሴ ድሕሪ ሓደ መዓልቲ ስዒቡ ዝፍጸም ምዃኑን፡ ኣብዚ ዝካየድ ርክብ’ዚ ርእሰ ብሔር ሙን ካብ ሰሜን ኮርያ ኪም ጆን ኡን ናብ ቅዱስ ኣቦና ር.ሊ.ጳ. ፍርንቸስኮ ዝተላእከ መልእኽቲ ንቅዱስነቶም ከረክቡ ምዃኖም ናይ ቅድስቲ መንበር ዜናን ክፍሊ ማሕተምን መግለጺ ኣፍሊጡ።
ስምዖን ተ. ኣርኣያ - ከተማ ቫቲካን
ናይ ቅድስቲ መንበር ዜናን ክፍሊ ማሕተምን ዋና ኣመሓዳሪ ግረግ ቡርከ፡ ቅዱስ ኣቦና ዕለት 18 ጥቅምቲ 2018 ዓ.ም. ፍርቂ መዓልቲ ኣብ ሓዋርያዊ መንበሮም ንወግዓዊ ምብጻሕ ሃገረ ቫቲካን ንዝኣትዉ ናይ ደቡብ ኮርያ ርእሰ ብሔር ሞን ጃይንግ ተቐቢሎም ከዘራርቡ ከምዝኾነን ሓቢሮም።
ዕለት 17 ጥቅምቲ 2018 ዓ.ም. ኣብ ባዚሊካ ቅዱስ ጴጥሮስ ናይ ቅድስቲ መንበር ዋና ጸሓፊ ብፁዕ ካርዲናል ፓሮሊን ምእንቲ ሰላም ኮርያ ኣብ ዘዕርገው መስዋዕተ ቅዳሴ ናይ ደቡብ ኮረያ ርእሰ ብሔር ሙን ክሳተፉ ምዃኖም ዝሓበሩ ናይ ቅድስቲ መንበር ዜናን ክፍሊ ማሕተምን ሓላፊ ቡርከ ኣስዒቦም፡ ናይ ደቡብ ኮርያ ርእሰ ብሔር ወሃቢ ቃል ኪም ኤዩ ክዩም፡ ርእሰ ብሔር ሙን ካብ ናይ ሰሜን ኮርያ ርእሰ ብሔር ኪም ጆን ኡን ናብ ቅዱስ ኣቦና ዝተላእከ ሰታሪት ንቕዱስነቶም ከረክቡ ከምዝኾኑን፡ ብሓጺሩ ኣብቲ መልእኽቲ ናይ ሰሜን ኮርያ ርእሰ ብሔር ር.ሊ.ጳ. ፍራንቸስኮ ኣብ ፕዮንግያንግ ወዓዊ ምብጻሕ ዘካይዱ እንተድኣ ኰይኖም ብእንቋዕ ደሓን መጻእኩም ብዝብል ናይ ታሕጓስ ብድሙ ኣቀባብላ ከምዝገብሩሎም ዝገልጽ ሓሳብ ዝገልጽ ምዃኑ ናይ ደቡብ ኮርያ ርእሰ ብሔር ወሃቢ ቃል ክዩም ከምዘፍለጡ ዝተፈላለያ ዓለም ሓቆፍ ናይ ዜና ኣገልግሎት ተወኪሶም ቡርከ ኣፍሊጦም።"	db28bf49ddb1912309321e5b24aa503b
				"ወይዘሮ ሓዳስ ሰመረ ኣብ ጣብያ ሓደ ኣልጋ ፋፋን ዘይትን ይዕድላ ኣለዋ። ብመሰረት ዝተወሃበኒ ትእዛዝ ካብ ኣርባዓተ ቁሸት ንዝመፃ ኣደታት መዝጊበ ይህብ ኣለኹ ይብላ።
መቐለ —
ኣብቲ ጣብያ ካብ ዝነብር ብኣሻሓት ዝቑፀር ህዝቢ 48 ትሕቲ 5 ዓመት ህፃውንቲ ጥራሕ እዮም ሓገዝ ዝረኽቡ። ሓንቲ ኣደ ምስ ውላዳ ንወርሒ ሽዱሽተን ፈረቓን ታኒካ ፋፋን ሓደ ሊትሮ ዘይትን ትረክብ።
ብተወሳኺ ሞት ኣደታትን ህፃውንትን ንምንካይ ብመደብ ምክልኻል ሓደጋ ን265 ኣዴታት ንሓደ ጊዜ ጥራሕ ኣርባዓተ ሽምብር ፋፋን ሓንቲ ታኒካ ዘይትን ይረኽባ ኣለዋ ይብላ ወይዘሮ ሓዳስ። ነቲ ሓገዝ ዝተቐበላ ኣዴታት ድማ እታ ዝተወሃበተን ሓገዝ ፈጺማ ከምዘይትኣኽለንን ከምዘየሐጐሰተንን ይገልፃ።
ብፍላይ ፍርቂ ሊትሮ ዘይቲ ንሰለስተ መዓልቲ ጥራሕ ከምተፃንሐን እየን ዝዛረባ።
እንተኮነ ግና ዛጊት ብሰንኪ ጥምየት ዝሞተ ህጻን ዘይምህላዉ ግና ገሊፀን ኣለዋ።
ምሉእ ትሕዝቶ ኣብዚ ምስማዕ ይክኣል።"	84cf491947b5370ec75089883e6a7b53
				"ሽወደን፡ መንእሰያትት ስመር ንለዉጢ፡ ንኣኼባ መንእሰያት ህግደፍ ንምፍሻል ተጠማጢሞም...ፖሊስ ጠያይቲ ተኲሶም
ካብ ዕለት 6 ክሳብ 9 ሚያዝያ ሻሙናይ ምትእኽኻብ መንእሰያት ህግደፍ ኣብ ስቶክሆልም ሽወደን ይካየድ ኣሎ። እዚ ብብዙሕ ምስጢራዉነት እኳ ተታሒዙ እንተጸንሐ፡ ድሒሩ ብማዕከናት ዜና ሽወደን ኢዩ ተቓሊዑ። እቲ ንሽወደናዊ ዜግነት ዘለዎ ጋዜጠኛ ዳዊት ኢሳቕ ንዓሰርተ ሓደ ዓመት ብዘይፍርዲ ኣሲሩ ዘሳቕይ ዘሎ ስርዓት ህግደፍ፡ ንከምዚ ዝኣመሰለ ናይ ፕሮፓጋንዳ ምትእኽካብ ንኸካይድ ብመንግስቲ ሽወደን ፍቓድ ብምርካቡ፡ ብሓያለ ማዕከናይ ዜና እታ ሃገር ከቢድ ነቔፈታ ይዘንብ ኣሎ። እታ ኣደራሻ ዘካረየት ሆቴል ዉን ብዛዕባ እቲ ምትኽኻብ ጌጋ ሓበሬታ ከምዝተዋህባን፡ እቲ ምትእኽኻብ ብስም ዉልቀሰብ እምበር፡ ፖለቲካዊ ምንባሩ እንተንፈልጥ ኣቐዲምና እቲ ፍቓድ ምሰረዝናዮ ብምባል መግለጺ ንማዕ
... 
ትራ ንምክፍፋል ዘይተሓለለ ጻዕሪ ኣብ ምግባር ይርከብ።
ብዙሓት ኣብ ኤርትራ ዝነብሩ ዘለዉ ሰባት፡ እዞም መንእሰያት ስለምንታይ ናይዚ ህዝብን መንእሰያትን ኤርትራ ዘፍልስ ዘሎ ስርዓት ተሓለቕቲ ይኾኑ፡ ኣብተን ዝነብሩለን ሃገራት ብዉሕዱ ሰብኣዊ መሰልን ደሞክራስን ዝኣመሰሉ ክብርታት ከይተማህሩ ድዮም ዝዓብዩ ዘለዉ፡ ከመይ ነዚ ኣብ ኤርትራ ዘሎ ኩነታት ብዘይነቐፌታዊ ዓይኒ ይቕበልዎ ዝብሉ ሕቶታት ይልዓል ኢዩ። እንተኾነ ግን መብዛሕትኦም ካብዞም መንእሰያት ኣዝዩ ትሑት ደረጃ ትምህቲ ዘለዎም፡ ገሊኦም ግዙኣት ናይ ሕማቕ ወልፍታት ኮይኖም ዝርከቡ ብምኻኖም፡ ንከምዚኦም ዝኣመሰሉ ኣምራት ከልዕሉ ትጽቢት ኣይግበረሎምን ኢዩ። ልዕሊ ኩሉ ድማ ናብዚ ምትእኽኻብ ክመጹ ከለዉ፡ ዝዓበዩ ቆላሕትኦም እቲ ኣብዚ ኣጋጣሚ ተረኺብካ ምስ ከምኦም መንእሰያት ክዕንድሩን ክጭፍሩን ጥራሕ ኢዩ ዝርኣዮም። ነዚ ክዉንነ
...
ቖሻመድ ከሎ ኣብ ወጻኢ ጅብኦም የስብሑ ኔሮም፡ ሕጂ ኸኣ ኤርትርዊ ደም እንዳነብዖ ባዕልኻ ትፈልጥ ብምባድ ድርብ ኽሕደት ንህዝቢ ኤርትራ ፈድዮሞ ይርከቡ።
ልዕሊ ኩሉ ግን ሓደ ንሓርነት ካልኦት ሰባት ክጣበቕ እንተደኣ ኮይኑ መጀመርያ ንነብሱ ሓራ ከዉጽኣ ኪኽእል ኣለዎ። እዚ ድማ ርእሰ ተኣማማንነት ይፈጥር፡ ካብቲ ዘሕዝን ግን ኣብ መብዛሕትኦም እዞም ዝጠቐስናዮም ኤርትራዉያን እዚ ረቓሒ ሃሲሱ ይርከብ። ካብዚ ብምብጋስ’ዩ ዝኸዉን ሓደ ጸሓፊ ”ኤርትራዉን ሞይቶም ከለዉ ግን ከኣ ንሞት ዝፈርሑ ህዝቢ ኢሉ ዝጸሓፈ። እዚ ኣበሃህላ ሓቕነት ከምዘይብሉ እምበኣር ብተግባር ከነረጋግጽ መድረኽ ዝጠልቦ ሓላፍነት ይጽበየና ኣሎ።
ዊንታ ሰለሙን
ስቶኮልም ስዊድን
This e-mail address is being protected from spambots. You need JavaScript enabled to view it"	3373552ba125adad7e40f768e24ae6ee
				"ካብ እዋን ሓርነታዊ ቃልሲ ጀሚሩ፡ ኣካል ሃገራዊን ህዝባዊን በዓላትና ዝኾነ፡ መጋቢት 8 ኣህጉራዊ መዓልቲ ደቀንስትዮ፡ “መትከላዊ እምነት ንመድረኻዊ ግድነት!” ኣብ ትሕቲ ዝብል ጭርሖ፡ መምርሒታት ምክልኻል ኮሮና ብዝሕሉ ኣገባብ፡ ኣብ ውሽጢ ሃገርን ወጻኢን ብዝርከቡ ኤርትራውያን ከም ወትሩ ብድምቀት ትዝከር ኣላ።
ከምዝፍለጥ ቃልሲ ኤርትራውያን ደቀንስትዮ ንምሉእ ኣግእዞ፡ ምስ ቃልሲ መላእ ህዝቢ ንሃገራዊ ናጽነትን ሰብኣዊ መሰልን ሓቢሩ፡ ድርብ ዕላማታት ማለት ምርግጋጽ ማዕርነትን ሃገራዊ ናጽነትን ኣብ ምዕዋት ብኣርኣያነት ክጥቀስ ዝኽእል ዓቢ ዓወት ዘመዝገበ እዩ። ኣብ መፋርቕ ዝሓለፈ ዘመን፡ ህዝቢ ኤርትራ፡ ንስለ ረብሓ ርእሰ ሓያላን፡ ብዓለማዊ ውዲት፡ ኣብ ትሕቲ መግዛእቲ ምዕራባውያን ብውክልና ስርዓታት ኢትዮጵያ ክቕጽል ምስተፈርደ፡ ነቲ ኣብ ርእሲኡ ዝተበየነ ዘይፍትሓዊ ውሳነ ብምቅዋም
... 
 ተጻብኦ 80 ዓመታት፡ ኣንጻር መንግስቲን ህዝቢን ኤርትራ ዘይፍትሓዊን ዓማጺን ናይ እገዳ ውሳነታት ኣብ ዝውሰነሉ ዘሎ፡ ዞባና ብተሃዋሲ መድረኽ ኣብ ዝሓልፈሉ ዘሎ ታሪኻዊ እዋን እያ ትዝከር ዘላ።
ከምዝዝከር፡ እቲ ን20 ዓመታት ብጃንዳ ወያነን ጎይቶቱን ኣብ ልዕሊ ኤርትራ ቀኒዑ ዝነበረ ተጻብኦ ኣኽቲሙ ኣብ ዝተባህለሉ፡ ህዝብታት ኤርትራን ኢትዮጵያን መላእ ቀርኒ ኣፍሪቃን ናብ ሓድሽ ናይ ምትሕብባርን ምሕዝነትን ምዕራፍ ንምስግጋር ልዑል ተስፋ ኣሕዲሮም ነይሮም እዮም። እዚ ምዕባለታት’ዚ ንኹሉ ደላይ ሰላምን ልምዓትን ዘሐጉስ እኳ እንተነበረ፡ በዚ ዓወት’ዚ ዝኸሰሩን ዝተሳዕሩን ግን ኣይቀሰኑን። ዝያዳ ኹሉ፡ ኣመሪካን ሰዓብታን ኣብዚ ዞባ ዝጸንሖም ዕብለላን ጽልዋን ከየኽትም ኣብ ስግኣት ወዲቖም። ክንዲ ዝኾነ ነቲ ዝመጸ ለውጢ ገና ሱር ከይሰደደ ንምምሓው ዝከኣሎም ይጽዕሩ ኣለዉ። “ነዚ ለውጢ
...
 ዘሎ ምዕባለታት ናብ ረብሓና ንምልዋጡ ምስ ደለይቲ ሰላምን ለውጢን ሓቢርና ክንጽዕት፡ ህልዊ መድረኽ ሓላፍነት የሰክምና እዩ።
“መትከላዊ እምነት ንመድረኻዊ ግድነት!” ዝብል ናይ ሎሚ ዓመት መሪሕ ጭርሖ 8 መጋቢት እምበኣር፡ ዘለናዮ መድረኽ ዘሰከመና ሓላፍነት ዘዘኻኽር ቴማ እዩ። ናይ ሎሚ ዓመት 8 መጋቢት ፈታው ሓቂን ርትዒን ህዝቢ ኤርትራ፡ ከም ወትሩ ብስሙር ኣረኣእያ፡ ንኣዕናዊ ግዳማዊ ጣልቃን ምትእትታውን ኣብ ዝምክተሉ ዘሎ መድረኽ እያ ትዝከር ዘላ። ኤርትራውያን ደቀንስትዮ ከኣ፡ ሎሚ እውን ከም ትማሊ፡ በቲ ያታአን ዝዀነ መትከላዊ እምነት፡ ነዚ ዘሎ መድረኻዊ ብድሆ ብምስጋር፡ ንምሉእ ኣግእዞ ዝጀመርኦ ቃልሲ ኣብ ምዕራፉ ንምብጻሕ፡ ኣብ ጎድኒ መላእ ህዝበን ኮይነን፡ ኣብነታዊ ተራ ይጻወታ ኣለዋ። ክብሪን ምስጋናን ነታ ወትሩ ድርዒን ሓይሊን ሃገራዊ መኸተና፡ ኤርትራዊት ጓለንስተይቲ!"	26727bf80231268cd1510b4257acb96f
				"ሎሚ ህዝቢ ኤርትራን ሃገሩን ኣብ መንጎ እቲ ዝመውት ዘሎ ኣረጊት ጃንዳን እቲ ገና ምውላዱ ዘየረጋገጸ ሓድሽ ስርዓትን ተንጠልጢሉ ይርከብ ኣሎ።
እቲ መሰጋገሪ እዋን እንታይ ክመስል እዩ ብርግጽ ክትንበዮ ዝከኣል ኣይኮነን – ምኽንያቱ ዝድህሰስን ዝጭበጥን ውጥን ኣብ ቅድሚ ዓይኒን እዝን ህዝቢ ኤርትራ ዛጊት ኣይቀረበን። ልዕሊ ኩሉ ድማ ንስጡም ምስግጋር ዘውሕስ ሕግን ቅዋምን ኣብታ ሃገር የለን።ሕግን ስርዓትን ካብ ኤርትራ ኣርሒቑ ካብዝገይሽ ዓመታት ኣቕጺሩ ኣሎ።
እሞ ኸደኣ ዕግርግር ዲዩ ክነግስ?ተቓወምቲ ሓይልታት ነቲ መሰጋገሪ እዋን ዝበቅዕ ውዳበ ክፈጥሩ ዲዮም? ወተሃደራዊ ሓይሊ ዲዩ ኣብ ኤርትራ ምስግጋር ክመርሕ?ከምኡ እንተኾይኑ መን? ህዝባዊ ኣብያ ክነቱግ ተኽእሎ ኣሎዶ? ኣብዚ መስርሕ ዝፍጠር ሁከት ንናይ ባዕዲ ኢድ ኣእታውነት ምቹእ ዕድል ክፈጥር ዝኽእል ኩነት እንተኸሰተኸ? እቲ ናዕ
... 
ራጽ ንህግደፍ ትንፋስን ተስፋን እንተኾኖ፥ ሽሕ’ኳ – ኣብ ውሽጢ ዘሎ ተቓውሞ ብሰንኪ ዘይምትእምማን :ሓደሓደ እዋን ድማ ብሰንኪ ኣዚዩ ጸቢብ ውዳበታት፥ምርግጋጽ ፍትሒ ናይ ምቅልጣፍ ዕማሙ በቲ ህዝቢ ዝብህጎ ቅልጣፈ ከሳልጥ እንተዘይከኣለ፥ ሽሕ’ኳ – ብሰንኪ ገለ ኣብ ውሽጢ ዝርከቡ ንለውጢ ክመርሑ ዝግበኦም ሓይልታት ብግዚያዊ ፍታውነት ኢሳያስን ብዝግበረሎም ጉንዖን ሕድገት ብልሽውናን ንግዚኡ እንተሰድዑ ለውጢ ምምጽኡ ዘይተርፍ ሙኻኑ ርግጽ እዩ።
ለውጢ ግድነት ክመጽእ እዩ፥ ምኽንያቱ ህዝቢ ኤርትራ ዘይከውን ንዝመስል ከምዝኸውን ምግባር ሓደ ካብ ሕላገታቱ እዩ። ከም ህዝቢ ኣብ ታሪኹ ህላዊኡ ዝፈታተን ኩነት ክገጥሞ ከሎ መሊሱ ከምዝሕይል ናይ ብረታዊ ተጋድልኡ ታሪኽ፥ ሉዓላውነቱ ንምክልኻል ዘርኣዩ ቅያ፥ ሎሚ ድማ ነቲ ኣጫኒቑን ኣጥሚዩን ንምጥፍኡ ዝጽዕር ዘሎ ስርዓት ህግደፍ ዘርእዮ ዘሎ ናይ 
...
ለ ኢሉ ኢዱ ብኸመይን ኣበይን ክሕውስ ከምዘለዎ ይሓተና ኣሎ።
ሎሚ እቲ ኣብ ውሽጢ ዘሎ መሪሕ ሓይልን ኣብ ደገ ኮይኑ ንለውጢ ዝቃለስ ዘሎ ወገንን ዝራኸቡሉ ነጥበ ውህደት ምምስራት እዋኑ ኣኺሉ’ዩ። ንቅድሚ ዝኣገረ ኹሉ ዕማም ሓይሊን ድርዕን ዝኸውን ግን ሓደ ሙኻን እዩ። ነብሲ ወከፍ ኤርትራዊ ንማሕበራዊ ቀጸላታት፥ ብዙሕነትን ካልእ ኣቃውማታት ሕብረተሰብን ስለጥምረት ናይዚ ኣብ ቅድሚኡ ተገቲሩ ዘሎ ምምጻእ ፍትሕን ምንጋስ ልዕልና ሕግን ክሰርሓሉ ይግባእ። ሃገራዊ ድሕነት ኤርትራ ልዕሊ ናይቶም ቁንጣሮ ዝኾንይ ጉጅለ ፖለቲካውን ገንዘባውን ረብሓ ክስራዕ ከምዝግባእ ህዝቢ ኤርትራ ሎሚ ብድምጹ፥ ብሓይሉ፥ ብቓልሱን መስዋእቱን ከረጋግጾ ይግባእ።
እዋኑ ናይ ምንጻህን ምንዛዝን እዋን እዩ፥ እዋኑ ናይ ተስፋን ምትእምማንን እውን እዩ። ዳግማይ ልደት ሃገር ኤርትራ ስለዝኾነ። ልደት ናጽነትን ሓርነትን።"	dda530434019ec46636ed2467c8266c2
				"ትንሣኤ ክርስቶስ - ትንሣኤና - ትንሣኤ ቤተ ክርስቲያን!
“ኣምላኽ ሰማይ ኬቕንዓልና እዩ እሞ ንሕና ባሮቱ ተንሢእና ክንዓዪ ኢና” ነህ. 2:20
ኣብ ቅድስት ቤተ ክርስቲያንና፡ ድኅሪ በዓለ ትንሣኤ ዘለዉ 50 መዓልታት ንትንሣኤ ክርስቶስ ነብዕለሉ “ወርኀ ትንሣኤ” እናተባህለ ይጽዋዕ እዩ። ምኽንያቱ ትንሣኤ ክርስቶስ ደቂ ሰባት ካብ ሞት ናብ ሕይወት፣ ካብ ጸልማት ናብ ብርሃን፣ ካብ ባርነት ናብ ናፅነት፣ ካብ ድኻም ናብ ኃይሊ፣ ካብ ጽልኢ ናብ ፍቕሪ፣ ካብ ምፍልላይ ናብ ሓድነት፣ ካብ መርገም ናብ በረከት ዝተሰጋገርናሉ ጥራሕ ዘይኮነስ ብትንሣኤኡ ንናትና ትንሣኤ ልቦናን ትንሣኤ ዘጉባኤን ንዝክረሉ ስለዝኾነ እዩ። ኣብቲ ትንሣኤ ክርስቶስ ዝሃበና ትንሣኤ ሕይወት ክንሳተፍ እንተዄይና ኣቐዲምና ትንሣኤ ልቦና ክንትንሥእ ኣሎና።
ትንሣኤ ልቦና ንነፍስ ወከፍ ምእመንን ምእመንትን ጥራይ ዘይኮነስ ብ
... 
ሃጓፋት ኣብ ምምላእን ምድልዳልን ክትዓዪይ ጸኒሓ እያ፣ ትቕጽሎ ድማ ኣላ።
ጐኒ ጐኒ’ዚ ድማ ቀጻሊ ዕብየትን ትንሣኤን ቤተ ክርስቲያን ዘውሕሱ ዝተፈላለየ ዓበይትን ንኡሳንን መንፈሳዊ፣ ምምኅዳራውን ልምዓታውን መርሓ ግብርታት (ፕሮጀክትታት) ኣብ ምትላምን ምውጣንን፣ ንገሊኡ ኣብ ፍረ ዝበጽሐ ድማ ኣብ ምትግባር ትርከብ ኣላ። ካብቶም መደባት ንምጥቃስ ዝኣክል ድማ ምድላው ዝተፈላለየ መምርሒታትን መመኃደሪ ሕግታትን ኣብያተ ጽሕፈትን ክፍልታትን መንበረ ፓትርያርክ፣ ምምሕያሽን ምኅያልን ዓቕምን መሣለጥያን ኣብያተ ጽሕፈት፣ ምምሥራት መንፈሳዊ ኮሌጅን ምኅያል መንፈሳዊ ቤት ትምህርትን (መንበር/ጉባኤ)፣ ምምሥራት ደብረ ደናግል፣ ቀጻሊ ሥልጠና ሰባኽያንን ምስፋሕ ስብከተ ወንጌልን፣ ምኅያል ተሳትፎን ኣበርክቶን ገዳማትን ሊቃውንትን፣ ምንዳፍ ሓበራዊ ፕሮጀክትታት ገዳማት፣ ምምእካል ንዋያተ ቅዱሳት፣ ምም
...
ፈሳዊ ጉባኤ ንዝተጠቕሰ “ኣምላኽ ሰማይ ኬቕንዓልና እዩ እሞ ንሕና ባሮቱ ተንሢእና ክንዓዪ ኢና” ዝብል ቃለ እግዚኣብሔር መሠረት ብምግባር፣ ኣብ ውሥጥን ወፃእን ዘሎኹም ሥዩማን ኣገልገልትን፣ ሕዝበ ክርስቲያንን ከም ቀደምኩም ሓድነትኩምን ዓቂብኩም፣ ኣብ ርቱዕ ሃይማኖት ኣቦታትና ጸኒዕኩም፣ ንዝተወሃበኩምን ንዝተነብረልኩምን ሕድሪ ብእምነትን ትግሃትን ክትዓዩ ይግባእ። እዚ ምስ ዝፍጸም ድማ “ሑሩ ወመሃሩ ውስተ ኵሉ ዓለም” ዝብል ትእዛዝ ኣምላኽ ብግቡእ ስለዝፍጸም፣ ትንሣኤ ቅድስት ቤተ ክርስቲያንና ርሑቕ ኣይኸውንን እዩ። ድሮ ተጀሚሩ ዘሎ ተበግሶ ሥራሕ ድማ ነዚ ዝምስክር እዩ። በዚ ኸኣ ሃይማኖትና ኣጽኒዕና ብእምነትን ብፍቕርን ኵልና ብሓባርን ብሓድነትን እንተሠሪሕና ብርግጽ ትንሣኤ ክርስቶስ - ትንሣኤና እዩ። ትንሣኤና ድማ ትንሣኤ ቤተ ክርስቲያን እዩ።
ወስብሐት እግዚአብሔር ኪያነ ዘፈጠረ"	5d5bf8e8d7960019b9f347a10042d3bc
				"ንባባት፡ኤፈ 5፡8-14፥ 1ጴጥ 2፡11-19፥ ግ.ሓ.16፡17-19፥ ዮሓ 9፡1-41 ስብከት፡“ከመ እንግር ፈቃደከ መከርኩ አምላኪየ፥ ወሕግከኒ በማከለ ከርስየ ዜኖኩ ጽድቀከ በማሕበር ዐቢይ”። “አምላኽይ ፍቓድካ ንምግባር ባህጊ አሎኒ፥ሕግኻ እውን አብ ውሽጢ ልበይ እዩ፥ጽድቅኻ አብ ጉባኤ አብሰርኩ” መዝ. 40፡8።
ሰንበት ዘገብር ኄር አብ ቅድሚ አምላኽ እሙናት ኮና ነቲ ዝተዋህበና ጸጋ ክነፍርየሉ ከምኡ በቲ ዝተዋህበና ጸጋ ንአምላኽን ሰብን ክነገልግል ከም ዘሎና ዘዘኻኽር እዩ። መጠን አብ ሶሙን ሕማማት ዝቐረብናሉ መጠኑ ምቅርራብና ብዝያዳ ክነስተውዕለሉ ዝሓትት እዋን እዩ። ዓቢ ውራይ ይአትወና አሎ ሕይወትና ከመሎ? ንመገዲ ጽድቂ ተተሓሒዝናዮ ዘሎና? ጾምና ከመሎ? ብዝተዋህበና ጸጋ ከም ዝድለ ነፍሪ ዘሎና? ምስ ሓውናን ሓፍትናን ዘሎና ርክብ ከመሎ እናበልና እዝን ካልእን ክንሓትት ይግብአ
... 
እቲ ዝሓወየ ክሓቱ ጀሚሮም ገሊኦም እቲ ንሶም ዝፈልጥዎ ዕዉር እንተ ኾነ ክሓቱ ጀሚሮም። ገለ ኸአ ንእኡ ዝመስል እዩ በሉ። እቲ ሰበአይ ወላ አነ እየ እንተ በለ ነቲ በዒንቶም ዝርእይዎ ዘለዉ ተአምር ዝኾነ ስራሕ አምላኽ ክነጽግዎ ተረኺቦም።
፪ይ ፈሪሳውያን፡ ጎረባብቱ ነገሩ ገሪምዎም አብ ፈሪሳውያን ወሲዶሞ። ከመይ ኢሉ ከም ዝሓወየ ሓቲቶሞ ንኹሉ ነጊርዎም እንተ ኾነ እቲ ኩሉ ብምዓልቲ ሰንበት ስለ ዝተገብረ እሞ ብሰንበት ሓንቲ ከይግበር ክልኩል ስለ ዝነበረ በዚ ምኽንያት እዚ ሰብ ዕዉር አይ ነበረን ስለዚ ሓንቲ ዝተገብረ የለን እናበሉ ደምዲሞም። እቲ ዝገርም እቶም ፈሪሳውያን ኲኖ ሕጊ ንዘሎ ነገራት ክርእዩ ዘይምኽአሎም እዩ። አብ መደምደምታ ዘብጽሖም ኢየሱስ ሰንበት ስለ ዘየኽብር አምላኽ ክኸውን አይክእልን እዩ፥ እኳድአ ኃጢአተኛ እዩ በሉ። አብዚ ዘብጽሖም አቐዲሙ ዝነበሮም ጽልዋን ፍር
...
ነቲ ክንሕግዝ ዘኽእለና ነገራት ብምሕባእዶ ቀሪብናዮም? ወልእኳ ንርእስና ብርሃን ንኹን ንካልኦት ንርእሶምን ንኻልኦትን ብርሃን ዝኾኑሉ መገዲ ክንሕግዝ ትሑዛት ኢና። አብ ሕብረተስብና አብ ቍምስናና አብ ስድራና ኮታስ አብ ኩሉ አብ ፍቕሪ ተጠሚርና ብሓባር ከም እንጉዓዝ ዘሎና ክንርኢ አሎና። ነዚ ክንገብር ከሎና ጩራ ብርሃን አብ መንጎና አትዩ አሎ ማለት እዩ።
አብዚ ብሩኽ ጊዜ ጾም ፵ እምብአር አብ ሕልናና ብርሃን ክርስቶስ ክአቱ አሞ ካብቲ አጸልሚቱ ጎልቢብና ዘሎ ኃጢአትን አብ መንበረ ኑዛዜ ቀርቢና እንንስሓሉ ጸጋ ክዕድለና ሎሚ ብምሉእ ልብና አምላኸይ ብርሃን ዓድለኒ ክፍአተይ ርእየ ዝኽእለሉ ንጸገም አሕዋተይ ተረዲአ ብርሃንካ ከብርሃሎም ፍቕርን ሕውነትን ክነግስ ብዝክአለኒ ክሕግዝ ብርሃንካን ጸጋኻ ሃበኒ ንበሎ።
ቅዱስ ጉዕዞ ጾም ፵ ይግበረልና።
ኣባ ንጉሠ ፍሥሓ
ማኅበረሰባዊ መርበባት:"	f0ff45f0f3587c5c80e17d656f0d98e6
				"ብምኽንያት 20 ዓመት ጽንብል ናጽነት ኤርትራ ኣብ ዝተዳለወ ውድድር ቁንጅና 100 ቆነጃጂት ተወዳዲረን። ድሕሪ ተኸታታሊ ናይ መጻርዪ ውድድራት ድማ 18 ናብቲ ናይ መወዳእታ ዙር ሓሊፈን። ድሕሪ`ዚ መዓልቲ ናጽነት 2ተ መዓልታት ክተርፎ ኸሎ ኣብ ዝተኻየደ ናይ መወዳእታ ውድድር፡ ብድምር ውጽኢት ዮርዳኖስ ሉሉ ተዓዋቲት ወ/ት ናጽነት 2011 ክትከውን በቒዓ`ላ።
ሰለስቲአን ተዓወትቲ ማለት ዮርዳኖስ ሉሉ፡ ሩት ገረዝጊሀር፡ ዓሻ ሆርቢ ምስ ጋዜጠኛ ድምጺ ኣመሪካ ተወልደ ወልደገብሬል ኣብ ዝገበርኦ ቃለ-መጠይቕ፡ ነቲ ዝተዓወታሉ ሞያ ብዕቱብ ክደፍኣሉን ኣብ ኣህጉራዊ መድረኻት ከብጽሕኦን ከምዝደልያ ኣረጋጊጸን።
ዮርዳኖስ ኣብ ዝሃበቶ ናይ መዕጸዊ መልእኽቲ፡ ኤርትራውያን ደቀንስትዮ ነቲ ዘለወን ፍሉይ ጽባቐን ርእሰ ተኣማንነትን ናብ ደገ ብምውጻእ ንነብሰን ንወለደን ኣኹሪዐን ኣብ ቅድሚ ዓለም`ውን ንሃገረን ሓበን ክኾና መኺራ።
ምስ ሰለስቲአን ተዓውትቲ ዝተገብረ ቃለ-መጠይቕ ንምስማዕ ኣብ ምልክት ድምጺ ጠውቑ፡-"	80131d75d51fd39fdaef406aaccfdaae
				"4. አቡነ ኤዎስጣቴዎስን ተጋድሎኦምን
4.2 ጋእዝ ኣብ መጋብእያ ንጉሥ
4.1 ደምበ ደገፍቲ
ኣብዚ ጋእዝ’ዚ ብሓደ ወገን አቡነ ኤዎስጣቴዎስ በይኖም ክቖሙ ከለዉ፤ ብኣንጻሮም ማለት
ምፍራስ ኣኽብሮት ቀዳሚት ሰንበት ዝድግፉ ብግብጻዊ ጳጳስ ዝምርሑ ንጉሥን፤ ካብ ደቂ ተክለሃይማኖት ዝኾኑ ገዳማት፤ ሊቃውንተ ኢትዮጵያን
ደብተራ ካህናት ድማ በቲ ካልእ ወገን ተሰሊፎም ነበሩ። መሳፍንትን መኳንንት ድማ ምስቲ ንጉሥ ብሓንሳብ ሠሚሮም ነበሩ።
እዚ ጕዳይ’ዚ ሃይማኖታዊ ይኹን እምበር፤ ምስቲ ኣብቲ ዘመን ዝነበረ ዝተሓናፈጸ ኣካይዳ
ቤተ መንግሥትን ቤተ ክህነትን፤ እቲ ኣብቲ ዘመን ዝነበረ ንጉሥ ዓምደጽዮን ተጸንቢርዎን ነበረ። እቲ ንጉሥ ድማ ንምኽሪ እቶም ግብጻዊ
ጳጳስን፤ ውሑዳት ካህናተ ደብተራን ሰሚዑ ኣንጻር ክብሪ ቀዳሚት ሰንበት ውሳኔኡ ክህብ ተደፋፈዐ። አቡነ ኤዎስጣቴዎስ ግና ሕጂ’ውን
ሥልጣን ም
... 
ብትን ንዋትን ከምዘይብሎም “ንዋይየኒ ወጥረትየኒ ቃለ እግዚአብሔር ውእቱ” ብምባል ኣብ ቃለ እግዚአብሔር
ዘለዎም ፍጹም ሃይማኖት ገለጹ። ብርግጽ’ውን ካብ ቃለ እግዚአብሔር ዝወጸ ሃይማኖት ስለዘይብሎም “ወአልቦ ትምይንት ውስተ ሃይማኖትየ”
ብምባል ነቶም ሊቀ ጳጳሳት ብዛዕባ ነፍሶም መስከሩሎም።
እቶም ሊቀ ጳጳሳት ጣዕሚ ዘረባ ኣቡነ ኤዎስጣቴዎስ ሰሚዖም ኣንከሩ። ቀጺሎም’ውን እሞ
ሃይማኖትካ ከምኡ ካብ ኮነ ምሳና ኣብ ጸሎትን ቅዱስ ቍርባንን ኣይትኃብርን’ዶ? ብምባል ሓተትዎም። ንሶም ግና ብትብዓት፤ ቅድሚ
ምኅባረይ ብቃለ መጻሕፍትን ትምህርቶምን ክንሠምር ክንክእል ኣሎና ኢሎም ተዛረብዎም። ቀጺሎም’ውን ቅዱሳን ሓዋርያት ከምዝገለጽዎ፤
ካብ ቀኖና ቅድስት ቤተ ክርስቲያን ንዝወጸ ዘበለ፤ ዲያቆን ኣብ ኣፍ ደገ መቅደስ ከም ሓለዋ የቝምዎ እሞ፤ እቶም ካልኦት ርእዮም
ክፈርህዎ ይግባእ እዩ ዝብል በ
...
ቲ ዝኸልኦም ቅዱስ
ኣቦ ግና፤ ንእኦም ዝትክኡ ዓበይቲ ቅዱሳን ድኅሪ ምፍራዮምን ምትክኦምን፤ ነቲ ሓቂ ክሳዕ መወዳእታ ክጣበቑን፤ ኣብ መዕለቢኡ ከብጽሑን
ንዝገበርዎ ከቢድ ጕዕዞን ዝገጠሞም ኵነታትን ዓወቶምን ርኢና ኢና።
ንሕና’ኸ ካብ’ዚ ታሪኽ እንታይ ክንመሃር ንኽእል? ኣብ ዘመንና ኣብ ዘሎ ግምጣል ፍጻሜታት’ከ
እንታይ ትምህርቲ ይህበና? ሎሚ’ከ ከም ኣቡነ ኤዎስጣቴዎስ ዝኣመሰሉ ቅዱሳን ኣቦታት ተቢዖም እንተዝትንሥኡን ንዘከራኽር ጕዳያት
ክሳዕ መወዳእታ ዝበጽሑን እንተዝርከቡ ታሪኽ ዝድገም’ዶ ኣይመስለናን? ሰብ ሃገርናሲ ክምስሉ ከለዉ “ዓዲ ክስቶ በጺሕና ኣሎና፤
ኣይንተሃመል” ይብሉ ነይሮም እሞ መንእሰይ ወለዶ ኣስተውዕል!
ይቕጽል. . .
MAY GOD BLESS U BERKET ABONA EAWOSTASTYOS MES HULNA YEKUN AMEN KA HIWET YESMEALNA.
ReplyDelete"	fce7b01229c74631dd690b65fd57da7b
				"ባንኪ ንግዲ ኢትዮጵያ ልዕሊ 106.7ቢሊዮን ቅርሺ ኣኪቡ
መቐለ ግንቦት 05/2009(ድወት) ባንኪ ንግዲ ኢትዮጵያ ኣብቶም ዝሓለፉ 9ተ ኣዋርሕ ልዕሊ 106.7ቢሊየን ቅርሺ ከምዝኣከበ ኣፍሊጡ።
እቲ ባንኪ ኣብቶም ዝሓለፉ 9ተ ኣዋረሕ ልዕሊ 58.6ቢሊየን ቅርሺ ተቐማጢ ገንዘብ ክእክብ ከምዝኸአለ ዝገለፀ ኾይኑ እዚ ኣፈፃፅማ ጠቕላላ ተቐማጢ ገንዘብ እቲ ባንኪ 347.1ቢሊዮን ቅርሺ ክበፅሕ ከምዝገበሮ ገሊፁ።
ኣብ ተመሳሳሊ እዋን 48.1ቢሊዮን ቅርሺ ካብ ተለቃሕቲ ከምዝኣከበ ዝገለፀ ባንኪ ንግዲ ኢትዮጵያ 64.3ቢሊየን ቅርሺ ሓዱሽ ልቓሕ ንዓማዊሉ ከምዘቕረበ ኣፍሊጡ።
ኣታዊ ሸርፊ ወፃኢ ንምዕባይ ዝተፈላለዩ ተግባራት ብምውጋን 3.3ቢሊዮን ዶላር ከምዝረኸበ፣ ካብ ንግዲ ወፃኢ ድማ 469.3ሚሊዮን ዶላር ከምዝኣከበ ኣመልኪቱ።
ብኻልእ ወገን ካብ ወፃኢ ሃገራት ካብ ዝተልኣኸ ግልጋሎት ሃዋላ 2.8ቢሊዮን ዶላር ኣታዊ ዝረኸበ ኾይኑ ኣብቶም ዝሓለፉ 9ተ ኣዋርሕ ዝነበረ ቅድሚ ታክስ መጠን ትርፊ እቲ ባንኪ 11.2ቢሊዮን ቅርሺ ከምዝኾነ ገሊፁ።
ባንኪ ንግዲ ኢትዮጵያ ኣብቶም ዝሓለፉ 9ተ ኣዋርሕ ኣብ ዝተፈላለዩ ክፋላት ሃገርና 49 ሓደሽቲ ጨናፍራት ዝኸፈተ ኾይኑ ኣብ ጅቡቲ ዝተኸፈተ ጨንፈር እቲ ባንኪ’ውን ግልጋሎት ምሃብ ከምዝጀመረ ኣመልኪቱ። (ግዜኢ)"	d556109ed8a429e08889c78069dc515c
				"ነቲ ሻቺ ኩርል ዝበሃል ኣካያዲ ዳይረክተር ትካል ኣንገስ ሪድ ካብ 5 30-7 30ድ. ቐ.
ኣብ http://issbc.org/closerlook ብኢንተርነት ብምምዝጋብ ኮፍ መበሊኻ ሓዝ። ደድሕሪ እቲ ኩርል ዝሃቦ ርእይቶ ሕቶን ፈኲስ ምግብን ኪቐርብ እዩ።
ኩርል ዘቕረቦ መደረ ሓደ ኽፋል እቲ ብ2019 ኣብ ቢ.ሲ. ዳግላስ ቶድ እትበሃል ኣዳላዊት ዓምዲ ቫንኮቨር ሳን ነዚ ተኸታታሊ ዓንቀጻት እዚ ኣብ መስከረም ጀመረት ስዒባ ድማ ኣብ ጥቅምቲ ኣብ ዩ. ቢ. ሲ.
ኩርል ኣብቲ ኣብ ዎል ስትሪት ጆርናል ኒው ዮርክ ታይምስ ግሎብ ከምኡውን መይል ከምኡውን ኣብ ኣሰናዳኢ ገጻት ናይ ኦታዋ ሲቲዘን (ሲ. ቢ. ሲ.ሲ.)
ኣብቲ ኣብ ካናዳ ዚርከብ ብርእሱ ምርምር ንምግባር እተወፈየ መኽሰብ ዘይርከቦ ትካል ኣንገስ ራይድ ንህዝቢ ዝያዳ ፍልጠት ንምርካብን ብዛዕባ እቲ ንካናዳን ንዓለምን ዜገድስ ጕዳያት ሃገራዊ ምርዳእ ንምስፋሕን ናይ ህዝቢ ሓበሬታ ሒዛ ትዓዪ ኣላ።"	f3aea6b005bf7a3883c983dc59077260
				"ዓለምለኸ ትካል ተሓላቒ ሰብኣዊ መሰላት ኣምንስቲ ኢንተርናሽናል፡ ኲናት ዩክሬንን ግጭት ማእከላይ ምብራቕን ምስ ካልኦት በበይኖም ብረታዊ ጎንጽታት ተደማሚሩ ንሰብኣዊ ቅልውላውን ሰፋሕቲ ጥሕሰታትን ምቅላዑ ይገልጽ። ካብ መንጎኦም ድማ ፍልሰት ውልቀ-መለኽቲ ስርዓታትን ቅርቁስ ስልጣንን ነቲ ቅልውላው ከም ዘዕረጎ ኣብቲ ሎሚ ዝዘርግሖ ጸብጻብ ሓቢሩ። ካብ መንጎ’ቶም ኣምኒስት ዝጠቐሶም ኣዝዮም ኣሰከፍቲ ተርእዮታት ኣብ ሱዳን፡ ኢትዮጵያን መይማርን ይርከቡዎም። እንተዀነ ኣብ ሰብኣዊ ጥሕሰታት ዝተዋፈሩ እተን ዓበይቲ ሃገራት’ውን ከምዝርከቡ ኣምንስቲ ይሕብር። ከም ኣመሪካ፡ ሩስያን ቻይናን ካብተን ንኣድማሳዊ ኣዋጅ ሰብኣዊ መሰላት ዝጠሓሳ ሃገራት ኰይነን ተመዝጊበን ኣለዋ።
ኣብዚ ዓመት ካብ ዝተራእየ ዝኸፍአ ሰብኣዊ ጥሕሰት ኣብ ልዕሊ ሲቪላውያን ፍልስጤማውያን ምዃኑ’ውን ኣምንስቲ ሓቢሩ ኣሎ።
ዋና-
... 
 ኣብ እስራኤል፡ ኣብ ዩክሬን ብሩስያ ዝተፈጸመ ተደጋጋሚ በደላት’ውን ተዓዚብና ኢና።”
ኣምንስቲ ኣብ ጸብጻቡ፡ እስራኤል ዓበይቲ ሰብኣዊ ጥሕሰታት እናፈጸመት፡ መሻርኽቲ ሃገራት ግን ዝዀነ ጸቕጢ ከም ዘይገበራ ኣምኒስቲ ይኸስስ። ኣብዚ ጉዳይ ቀንዲ ተጠቃሲት ኣመሪካ ኰይና፡ ንእስራኤል ክትኩንና ዘይምኽኣላን፡ ኣብ ባይቶ ጸጥታ ብዘለዋ ናይ ድምጺ ሓይሊ ተጠቒማ ድማ ውሳነታት ንኸይሓልፍ ምዕንቃጻን ድማ ከም ኣብነት ጠቒሱዎ ኣሎ። ጸብጻብ ኣምኒስት ኣብ ልዕሊ ሩስያ’ውን ተመሳሳሊ፡ በቲ ኣብ ልዕሊ ባይቶ ጸጥታ ዘለዋ ቦታ ኣብ ልዕሊ ዩክሬን ንዝፈጸመቶ በደላት ብዘይ ግቡእ ተሓታትነት ንኽትከይድ ከም ዘኽኣላ ኣምኒስቲ ይሕብር።
ጸብጻብ ኣምኒስት ንቻይና’ውን ብተመሳሳሊ ንዝፍጸም ሰብኣዊ ጥሕሰታት እኹል ኣቓልቦን ዝግበኦ ስጕምቲን ንዘይምውሳድ ከም ዝኸልከለት ይሕብር። ኣብ ልዕሊ ተኸተልቲ እምነት እስል
...
ኣሉታዊ ኣበርክቶ ይገብራ ኣለዋ፡” ትብል።
እቲ ን155 ሃገራት ዳህሳስ ብምግባር ዝተዳለወ ጸብጻብ ኣምኒስት፡ ኣብ ልዕሊ መሰል ደቀንስትዮ’ውን ርኡይ ምንቍልቋል ከምዝተራእየ መዝጊቡ ኣሎ። ካብ መንጎ’ቲ ተጠቀስቲ ድማ ኣብ ኢራን ዝተራእየ ጥሕሰት መሰላት ደቀንስትዮን ብመሪሕነት ጣሊባን ኣብ ኣፍጋኒስታን ዘጋጠመ ክልከላ ዕድላት ትምህርቲ ደቀንስትዮን ይጠቅስ። ብዘይካኡ ከም ኣብ ኣመሪካን ፖላንድን ዝተራእየ ክልከላ ንምንጻል ጥንሲ’ውን ኣምኒስት ኣብ ጸብጻቡ ጠቒሱዎ ኣሎ።
ምዕባለ ቴክኖሎጂ ኣብ ሰፋሕቲ ስርሓት ስለያን ሰብ-ሰርሖ ብልሒ ዝፈጥሮ ጸገማት’ውን ኣብ ጥሕሰት ሰብኣዊ መሰላት ዓቢ እጃም ይጻወት ምህላዉ ኣምኒስት ኣጠንቂቑ ኣሎ። ግቡእ ክትትል እንተዘይተገይሩሉ መሳርሒ ቴክኖሎጂ ንመሳርሒ ዓፈንቲ ስርዓታት ከገልግል ዘለዎ ዓቢ ተኽእሎ ከምዘለዎ ድማ እቲ ትካል ብሸዓኡ ኣጠንቂቑ ኣሎ።
ቅጥዒ"	aac668eb91bc29ba69c1633b60442ff4
				"ሓድሽ ኣቦ መንበር ማሕበር ምእተ ዓመት ተመዚዞም
ኣባ ተወልደ መብራህቱ - ሃገረ ቫቲካን
መሪሕነት ሃገረ ቫቲካን ንፕሮፌሰር ፓውሎ ጋሮና ሓድሽ ኣቦ መንበር ናይቲ ንማሕበረሰብኣዊ ትምህርትታት ካቶሊካዊ ቤተክርስትያን ንምድንፋዕ ዝዓለመ ኣብ ሃገረ ቫቲካን ዚርከብ መኽሰብ ኣልቦ ጳጳሳዊ ማሕበር “ምእተ ዓመት” ኰይኑ ኸም እተሸመ ትማሊ ሰኑይ ኣፍሊጦም።
ካብ 2008 ኣትሒዙ ኣባል ኮሚተ ተቕዋመ ሥነ-ፍልጠታዊ ዝኾነ ፕሮፌሰር ጋሮና ነታ ምክትል ኣመሓዳሪ ባንክ ኢጣልያን ነበር ከምኡውን ካብ ወርሒ መጋቢት 2019 ኣትሒዛ ኣደ መንበር ራይ ዝተሰምየ ናይ ኢጣልያ መደብር ዜና ዝኾነት ፕሮፌሰር ኣና ማሪያ ታራንቶላን ነዚ ሓላፍነት እዚ ውልቃዊ ምኽንያታ ኸም ከም ዘይትቕስል ብምፍላጣ ክትክኣ ተወሲኑ ኣሎ ።
ፕሮፌሰር ፓውሎ ጋሮና ኣብቲ ኣብ ሮማ ዚርከብ መንበረ ጥበብ ሉዊስጊዶ ካርሊ ፕሮፌሰር ቍጠባዊ ፖሊሲ እዩ ። ካብቲ ኣብ ሮማ ዝርከብ መንበረ ጥበብ ላ’ሳፒየንዛ ድሕሪ ምምራቑ ኣብ ሕቡራት መንግስታት ኣመሪካ ኣብ መንበረ ጥበብ ደንቨር ኮሎራዶ ከምኡውን ኣብ ሕቡራት መንግስታት እንግሊዝ ኣብ መንበረ ጥበብ ካምብሪጅ መጽናዕትን ምርምርን ዝፈጸመ ኢዩ ።
ምክትል ኣካያዲ ስራሕን ጸሓፊ ቝጠባዊ ኮሚሽን ውድብ ሕቡራት ሃገራት ኣውሮጳን ዋና ዳይረክተር ISTAT (ሃገራዊ ቤት ጽሕፈት ስታቲስቲክስ ኢጣልያ) ቀንዲ ኢኮኖሚስት ኮንፊንደስትርያ (ማሕበር ንግዲ ኢጣልያ) ከምኡውን ዋና ጸሓፊ ፈደረሽን ባንክታትን መድሕንን ፋይናን ኢጣልያ ዘጠቓልል እተፈላለየ ሓላፍነታት ዝነበሮ ውን ኢዩ ። ብዛዕባ ማሕበረሰብኣዊ ትምህርትን ቍጠባን ገንዘብን ካቶሊካዊ መጽናዕትን ጽሑፋትን ዝጸሓፈ እዩ ።"	cc3b09b4d6dcfadcdd37eb8278e45ad7
				"ማእከላይ ንባብ መልእኽቲ ወንጌል ናይዚ መዓልቲዚ: ካብ ህይወትና ጭንቀት ከነወግድ እዩ ዚእዝዘናን ዚምዕደናን። እቲ ጭንቀት ኣብ ምግብን መስተን ክዳንን ኣተኵሩ እኳ እንተ ተጻሕፈ፡ ኣብኡ ጥራይ ዚድረት ግን ኣይኰነን። ኣብኡ ጥራሕ እንተ ደረትናዮ፡ ነቶም ብዛዕባ ዚምገብዎን ዚኽደንዎን ዝዀነ ይኹን ጸገም ዘይብሎም ሰባት እዚ መልእኽቲ እዚ ኣይምልከቶምን እዩ ማለትና እዩ። ጭንቀት ግን ደረጃ ቝጠባ ኸይፈለየ ንዅሉ ዚምልከት ኵነተ ኣእምሮ እዩ። ነቲ ስኡን ድኽነቱ ኼጨንቖ ኸሎ ነቲ ርኹብ ድማ ሃብቱ የጨንቖ።
ንዅላትና ብሓባር ዜጨንቐና ንዝኰነ ሰብ ብማዕረ ዚብጽሖ ሕማምን ሞትን ናይ ገዛእ ርእስና ዀነ ናይ ኣባላት ስድራ ቤትናውን ኣሎ። ንወዲ ሰብ ዜጨንቕዎ ጕዳያት ኣዝዮም ብዙሃት እዮም። ሓደ ሓደ ግዜ ነቲ እንጭነቐሉ ዘሎና ጉዳይውን ኣርእስቲ ኢና እንስእነሉ። ይጭነቅ ንዘሎ ሰብ ቀሪብካ፡ “እን
... 
ሉን ኢኹም” ዝበለና (ዮሃ 15፡5)። ሃዋርያ ቅዱስ ጳውሎስውን፡ “ክእለትና ካብ ኣምላኽ ደኣ እዩ እምበር፡ ካብ ርእስና ገለ ኸም ዘምጻእና ሓንቲ እኳ ኽንሓስብ ኣይከኣለናን እዩ።” ብምባል ነቲ ሓላፍነትና ኸም ዚግባእ ክንፍጽሞ “ኸኣልቲ ዚገብረና” ንሱ ምዃኑ ኣረጋጊጹልና እዩ (2ቈረ 3፡5-6)። እምበኣር ካብቲ ምንጪ ኽእለትካ ዝዀነ ኣምላኽ ርእስኻ እንተ ፈሌኻ፡ ክትጭነቕ ይግብኣካ እዩ። ምኽንያቱ ካብቲ ጕንዲ ርእሱ ዝፈለየ ጨንፈር ምንቃጹ ዘይተርፍ እዩ። ዝዀነ ኽኢላ ኣብ መገዱ ኣብ ዕዮኡ ዚዕወት፡ እግዚኣብሄር ኪዕወት ስለ ዝፈቐደሉ እምበር ንሱ ስለ ዝኸኣሎ ኸም ዘይዀነ ኼነስተውዕል ይግብኣና። እቲ ንጉስ ሰለሞን፥ “ኣብ ትሕቲ ጸሓይ፡ ከአ ጉያ ንፈጣናት፡ ውግእ ንጀጋኑ፡ እንጌራ ንጥበበኛታት፡ ሃብቲ ነእምሮኛታት፡ ሞጐስ ንብልህታት ከም ዘይኰነሎም ተመሊሰ ርኤኹ። ግናኸ ንዅሎም (ነናቶም)
...
” ብምባል ሓተቶም። ንሳቶም ከኣ፡ “ሓንቲ እኳ ኣይጐደለናን” ኢሎም መለሱ (ሉቃ 21፡35)። ስለዚ ስለ ዝሰኣንካ ኸም ዘይጥመይን ከም ዘይዕረቕን፡ ስለ ዝረኸብካ ኸም ዘይጽገብን፡ ስለ ዝሓመምካ ኸም ዘይምወትን፡ ክውሉ ኣብ ፍቓድ ኣምላኽ ከም ዚምርኰስ ኣስተውዒልና፡ ንጭንቀትና ንፈውሶን ነወግዶን። ጭንቀት ናይ ነፍሲ ዀነ ናይ ስጋ መርዚ ምዃኑ፡ ኣብ ገዛእ ርእስኻ ናይ ምውካል ሓጥእ ውጽኢትውን ምዃኑ ዘኪርና፡ ካብዚ ሰራም ልማድ እዚ ርእስና ንሓልው። እቶም ኣብ ገዝእ ርእሶም ዚውከሉ ደኒኖም ኪወድቁ፡ እቶም ኣብ ኣምላኽ ዚውከሉ ድማ ደልዲሎም ኪቖሙ ዘይገሃስ መለኮታዊ ሕጊ እዩ። እምበኣር ኣብ ኣምላኽ ንወከል፡ ኣይንጨነቕ!!
ብጸጋ ጐይታና ኢየሱስ ክርስቶስን ፍቕሪ ኣምላኽን ሕብረት መንፈስ ቅዱስን ምስ ኩላትና ይኹን።
ኦርቶዶክሳዊት ቤተ ክርስቲያን ተዋህዶ ኤርትራ መንበረ ጵጵስና ሰሜን ኣሜሪካ"	8fd2457c1c0869bfc6b881c62a810d60
				"ህዝቢ
ኢትዮጵያ ንዘመናት ብተበራረይቲ ጨቆንቲ ስርዓታት ነፃነቱ ክስእን፣ ፍትሒ ከም ጅቡኡ ክረክብ፣ ሰላሙ ክዝረግ ብሓፈሻ ኣብ ኣሩዑት
መግዛእቲ ወዲቑ ሓሳረ መከራ እናተፈራረቖ ሰብኣውን ዴሞክራሲያውን መሰላቱ ተነጢቑ ኣብ መንገዲ ድኽነትን ድሕረትን ተዋሒጡ፣ ብማሕበራውን
ፖለቲካውን ቅልውላዋት ክሕመስ ፀኒሑ እዩ።
ካብዞም
ዝሓለፉ ገዛእቲ ስርዓታት ንኽናገፍ ክብል ብተኸታታሊ ብዘካየዶም ቃልስን ህዝባዊ ዓመፃትን ድማ ሓንሳብን ንሓዋሩን ካብ ስልጣኖም
ምሕዩ ክድርብዮም ክኢሉ እዩ። እንተኾነ ግን መላእ ህዝብታት ኢትዮጵያ ከከም እጃሞም ብዝኸፈልዎ መዳርግቲ ኣልቦ መስዋእትን ጅግንነትን
ተበሊፁ፣ ስልጣን ህዝቢ ኣብ ኢድ ውሑዳት ሽሞኛታት ክበሓትን ኣብ ባይታ ዘይትግበሩ መብፀዓን ናይ ተስፋ ማናን ሒዙ ዝገደደ ኣምባገነናዊ
ምሕደራ ኢህወደግ ተተኪኡ እዩ።
ግደ
ሓቂ እውን እንተኾነ እዚ ጉጅለ እዚ ካብቶ
... 
ጠፍእን ኣብ
እሱር ንዓመታት ክበልን ተፈሪዱዎ እዩ።
ህዝቢ
ኢትዮጵያ ግን ንዓመፅትን ረገፅትን ከመይ ገይሩ ከም ዝኣልዮም ኣፀቢቑ ስለ ዝፈልጥ፣ ኣብ ልዕሊኡ ብዝወርድ ግፍዕን ምዝመዛን ከየሰኮኖ
ንርብዒ ዘበን ሙሉእ ብዝተፈላለየ መንገዲ ኣብ ውሽጢ ይኹን ኣብ ደገ ተወዲቡ ሰለማዊ ቃልሲ ይኹን፣ ዕጥቃዊ ቃልሲ እናካየደ ነቲ
ርብዒ ዘመን ዝኣክል ስልጣን ንውልቁ ብሒቱ ደም ህዝቢ እናማፀየ ክነብር ሰንደልደል ዝብል ዘሎ ጨቛኒ ስርዓት ኢህወደግ ናይ መወዳእታ
ፍርዱ ንክረክብ ኣብ ጫፍ ገደል ኣብፂሑዎ ኣሎ።
እዚ
ብምዃኑ ድማ ሎሚ ኣብ ኩሉ ከባብታት ኢትዮጵያ ወፅዓን በደልን ዝወለዶ ህዝባዊ ዓመፅ ተጎሃሂሩ ብምልዓሉ፣ ካብ ዘላቕነት ዘለዎ ሰላምን
ፍታሕን ምንዳይ ገዲፉ ኣብ ተግባራት ዓፈናን፣ ዝተፈላለዩ ናይ መደናገርቲ ስራሕትን ክፍብርኽ ላሕ ክብል ይረአ ኣሎ።
ብፍላይ
ድማ ነቲ ናይ ውሽጣዊ ፀገማቱ ብና
...
 ኣይከኣለን።
እኳ
ድኣ ነቶም ብጉጅለ ኢህወደግ ዝካየዱ ዘለው ዝተለመዱ ናይ ምትላል
ተግባራት ኣየድልየናን፣ እዚ መፍትሕን ሰላምን ኣይኮነን፣ ዴሞክራሲ ክዓስል ዝሓተተ ህዝቢ ብዓፈና ዴሞክራስያዊ መሰሉ
ተጣሒሱ እዩ፣ ህዝቢ እናኣሰርካ፣ እናጨፍለካ፣ ሰላም እናዘረግካ ኣይኮነን መፍትሒኡ፣ መሰረቱ እውን ህዝባዊ ስልጣን ብውሑዳት ዝልካዕ
ወይ ዝዕደል ዘይኮነስ ሰፊሕ ህዝባዊ ተሳትፎን ምንቕቓሕን ዘድልዮ ጉዳይ ብምዃኑ ህዝቢ ቆሪንካ ዴሞክራሲ ዝበሃል ነገር የለን ኣብ
ምባል ይርከብ።
ስለዚ
ዴሞክራሲያዊ መሰላቱ ክረክብ ዝሓተተ ህዝቢ ማእሰርትን መግረፍትን ካብ ኮነ ዕጭኡ ብቓልሱ መሰረታዊ ለውጢ ንምምፃእ ዘካይዶ ዘሎ
ህዝባዊ ዓመፅ ብዓፈናን ምድንጋርን ክይተዓግተ ባርዕ እናወሰኸ ይጎሃሃር ስለ ዘሎ፣ ህዝባዊ ሕቶ ዘንቀሎ ዓመፅ ብሓይሊ በትሪ ኣይዕገትን
እዩ።
No comments:
Post a Comment"	21100822e4d74d7d8f738904fe34c9cf
				"ፕረዚደንት ክልል ትግራይ ዶክተር ደብረፅዮን ገብረሚካኤል፡ ንህሉዊ ኵነታት ኣመልኪቶም ምስ ማዕከናት ዜና እቲ ክልል መብርሂ ሂቦም። ዶ/ር ደብረፅዮን ኣብ መግለፂኦም ነቲ ምስ ፈደራል መንግስቲ ዝግበር ልዝብ፣ ብዛዕባ ናብ ክልል ትግራይ ዝኣቱ ሓገዝን ብወገን ተቓወምቲ ውድባት ንውክልና ህወሓት ኣመልኪቶም’ውን መብርሂ ሂቦም ኣለዉ።
ዶክተር ደብረጽዮን ኣብ መግለጺኦም ነቲ ከይዲ ሰላም ብቐረባ ዝከታተሉዎ ዘለዉ ኣመሪካ ምዃኖም ጠቒሶም ነይሮም። ብዛዕባ ኣፍልጦን ግደን መንግስቲ ኣመሪካ ድማ ንፈጻሚት ስራሕ ኤምባሲ ኣመሪካ ኣብ ኢትዮጵያ ኣምባሳድር ትረሲ ጃኮብሰን ሕቶ ቐሪቡለን ከምዚ ክብላ መሊሰን።
“ኣመሪካ ምሉእ ብምሉእ ብመሪሕነት ኣፍሪቃዊ ሕብረት ዝግበር ልዝብ ትድግፍ’ያ። እቲ ዘተ ኣበይ ይፍጸም፡ ከመይ ይኸይድን እንታይ ዓይነት ዝርዝር ይሓቍፍን ግን ነቶም ዝመልከቶም ወገናት ዝምልከት’ዩ። ንሕና ኣብዚ ጉዳይ ሓደ መርገጺ ኣይንወስድን ኢና። መን እንታይ ክግበር ከም ዝግብኦ ንሕና ንውስኖ ኣይኰነን። ኣብ ሓጺር እዋን ክፍጸሙ ከም ዘለዎም ጸቒጥና ንዛረበሉ’ዩ። ዝዀነ ኣካል ካባና ዝጽበዮ ደገፍ ምስ ዝህልው ክንሕግዝ ድሉዋት ምዃንና ግን ከብርህ እደሊ፡” ኢለን።"	245b2d75480e2ec205bff65442517998
				"ኣብ ዘ-ሄግ ኔዘርላንድስ ዝመደበሩ ዓለማዊ መጋብኣያ መስርሕ ፍርዲ እቲ ነዊሕ እዋን ተኸዊሉ ዝጸንሐን ኣብቲ ኣስታት 800-ሽሕ ዜጋታት ዝወሰደ ህልቂት ርዋንዳ መሪሕ ተራ ምጽዋቱ ዝኣመነሉ ፈሊሴን ካቡጋ ሎሚ ሓሙስ ጀሚሩ። ን26 ዓመታት መንነት ቀዪሩ ተሓቢኡ ዝጸንሐ ካቡጋ ቅድሚ ክልተ ዓመት’ዩ ኣብ ፓሪስ ተታሒዙ። መስርሕ ፍርዲ እቲ ኣብ ምወላ እቲ ህልቂት ዓቢ ተራ ዝነበሮ ሰብ ምጅማሩ ንስድራቤት ግዳያት ሓደ ዕረፍቲ ዝህብ’ዩ ክብሉ ተዓዘብቲ ይገልጹ።
ወዲ 67 ዓመት ካቡጋ፡ ኣብቲ ህልቂት መሪሕ ተራ ምጽዋታ ዝንገረላ ረድዮ RTLM መስራቲን ወናኒን ዝነበረ ኰይኑ፡ ምስ ሰበስልጣን ሁቱን መበገሲ እቲ ዕግርግር ምዃኑ ዝኣመነሉ ኣብቲ እዋን ዝተቐትለ ፕረዚደንት ጁቨነል ሃብያሪማና ጥቡቕ ቅርበት ነይሩዎ። ብዘይካ’ቲ ጽልኢ ኣብ ምንዛሕ ዓቢ ተራ ዝነበራ መደብር ረድዮ፡ ካቡጋ ነቲ ህልቂት ዘቀላጥፍ ኣጽዋር ኣብ ምግዛእ ቍልፊ ምንባሩ ይኽሰስ።"	49f4ca83b4aaaa5dc865033399930adc
				"ንውህደት ስድራቤት ዝጠልብ ምልክታ ኣታዊ ንምግባር ክማልኡ ዘለዎም ኩነታት
ነዚ ዓንቀጽ ኣካፍል
ንኣባላት ስድራ-ቤትካ ናብ ኔዘርላንድ ከተምጽእ ምስ እትደልይ፣ ናይ ምጥርናፍ ስድራ-ቤት ከተመልክት ኣለካ። ነዚ ዝምልከቱ ዝተወሰኑ ሕግታት ድማ ኣለዉ። ብዛዕባ እቶም ሕግታት ብዝምልከት ኣብዚ ገጽ ዝያዳ ከተንብብ ትኽእል ኢኻ።
ንዝተረፉ ኣባላት ስድራ-ቤትካ ናይ ምጥርናፍ ስድራ-ቤት ከተመልክት ትኽእል ኢኻ፣ እንተድኣ፡
ኣብ ዑቕባ ዝተመስረተ ናይ መንበሪ ፍቓድ ምስ ዝህልወካ።
ስድራ-ቤታዊ ዝምድናኻ (ንኣብነት፡ ሓዳር ወይ መጻምድቲ) ቅድሚ ናብ ኔዘርላንድ ምህዳምካ ዝነበረ ምስ ዝኸውን።
ኣስተውዕል፡ መንበሪ ፍቓድ ድሕሪ ምቕባልካ፣ ናይ ምጥርናፍ ስድራ-ቤት ኣብ ውሽጢ ሰለስተ ኣዋርሕ ከተመልክት ኣለካ። እዚ ድማ ‘ናይ ምጥርናፍ ስድራ-ቤት ገደብ-ግዜ’ ይበሃል።
መመልከቲኻ ንኽተቕርብ ሓገዝ የድልየካ ድዩ? ኣብ
ነዚኦም ዝስዕቡ ኣባላት ስድራ-ቤት ናይ ምጥርናፍ ስድራ-ቤት ከመልክት ትኽእል ኢኻ፡
በዓልቲ-ቤትካ/በዓል-ቤትኪ ወይ መጻምድቲ። ልዕሊ 1 በዓልቲ-ቤት ኣለካ ድዩ? ከምኡ ምስ ዝኸውን ን 1 በዓልቲ-ቤት ጥራይ ኢኻ ንምጥርናፍ ስድራ-ቤት ከተመልክት እትኽእል።
ባህርያዊ ደቅኻን፣ ኣብ መበቆል ሃገርካ ኣካል ናይታ ስድራ-ቤት ዝነበሩ ትሕቲ 18 ዓመት ዝዕድሚኦም ተናበይቲ ቆልዑት ወይ ዝተራዕሙ ቆልዑት። እቲ ካልእ ወላዲ ናይቲ ቆልዓ ኣብ ወጻኢ ሃገር እንተድኣ ተሪፉ፣ ውላድኩም ናብ ኔዘርላንድ ንክኸይድ ፍቓድ ክህብ ኣለዎ።
ካብ 18 ዓመት ንላዕሊ ክሳብ ኣስታት 25 ዓመት ዝዕድሚኦም ባህርያዊ ደቅኻን፣ ተናበይቲ ወይ ዝተራዕሙ ቆልዑትን፣ እንተድኣ ኩሉ ግዜ ኣባል ስድራ-ቤትካ ኮይኖምን፣ ዘይተመርዓዉ ወይ ዝምድና ዘይብሎም ምስ ዝኾኑን። ሓደ ሓደ ግዜ ልዕሊ 25 ዓመት ዝዕድሚኦም ቆልዑት ናብ ኔዘርላንድ ክመጹ ይፍቀደሎም እዩ።
ዕድሜኻ ትሕቲ 18 ዓመት ድዩ?
ናብ ኔዘርላንድ ኣብ ዝመጻእካሉ እዋን ዕድሜኻ ትሕቲ 18 ዓመት ዲኻ ነይርካ? ከምኡ እውን ብዘይ ወለዲ ዲኻ ናብ ኔዘርላንድ መጺእካ? ከምኡ ምስ ዝኸውን ነዞም ዝስዕቡ ናይ ምጥርናፍ ስድራቤት ከተመልክት ትኽእል ኢኻ፡
ባህርያዊ ኣቦኻ ን/ወይ ኣዴኻ።
መዕበይቲ ወይ ናበይቲ ወለድኻ። እዚ መመልከቲ ገንዘብ ይሓትት እዩ።
ትሕቲ ዕድመ ኣሕዋትካ ን/ወይ ኣሓትካ። እዚ መመልከቲ ገንዘብ ይሓትት እዩ።
ኣብ ገለ ኣጋጣሚታት፣ በጽሒታት ኣሕዋት ን/ወይ ኣሓት ናብ ኔዘርላንድ ከተምጽ እውን ትኽእል ኢኻ። እዚ መመልከቲ ገንዘብ ይሓትት እዩ።"	7d9d59e6b7288c2f645226c17f643ae7
				"Welcome to Radio Erena!
Radio Erena: 09 Januray 2018
ኣብ ደቡባዊ የመን፣ ዞባ ሰዓዳ ደብዳብ እተካይድ ዝነበረት ነፋሪት ውግእ ስዑዲ ዓረብ ብሰንበት 7 ጥሪ ወዲቓ።
እታ ስርሓት ብሪጣንያ ዝኾነት ቶርኔዶ ዝዓይነታ ነፋሪት ውግእ፣ ብቴክኒካዊ ምኽንያት ከምዝወደቐት ኣዘዝቲ ሰራዊት ናይቲ ብስዑዲ ዓረብ ዝምራሕ ልፍንቲ እኳ እንተገለጹ፣ ሑቲ ግና ብጸረ ነፈርቲ ከምዝሃረማ'ዩ ዝገልጽ።
ሓይልታት ልፍንቲ ድሕሪ ምውዳቕ እታ ነፋሪት ብዘካየድዎ ናይ ሄሊኮፕተር ስርሒት፣ ንክልቲኦም ኣበርርታ ብህይወት ከድሕንዎም ከምዝኽኣለ ኣፈኛ እቶም ሓይልታት ገሊጹ።
ኣብ የመን፣ ኣብዚ ዝሓለፈ ሰለስተ ኣዋርሕ፣ ሰለስተ ነፈርቲ ውግእ ሓይልታት ልፍንቲ ወዲቐን ኣለዋ።
Radio Erena: 08 January 2018
መንግስቲ ሱዳን ምስ ኤርትራ ዘዳውባ ከባቢታት ከምዝዓጸወ ብወግዒ ድሕሪ ምፍ
... 
ውያንን ናይ ጸጥታ ሰበ ስልጣንን መንግስቲ ኢትይጵያ ብምርኻብ ብዛዕባ ህሉው ምዕባለተት ሱዳን-ግብጺ-ኤርትራ ብዝምልከት ከምዝተዘራረበ ወትሃደራውያን ምንጭታት ሓቢሮም።
Radio Erena: 08 January 2018
ምምሕዳር ትራምፕ ኤርትራ እትርከበን 10 ሃገራት መሰል ሃይማኖታት ብኸቢድ ይግህሳ ኣለዋ ክብል ወቒሱ።
ክፍሊ ጉዳያት ወጻኢ ኣመሪካ ብሓሙስ 4 ጥሪ ኣብ ዝዘርግሖ መግለጺ፣ እተን ብምግሃስ መሰል ሃይማኖታት መወዳድርቲ ዘይብለን 10 ሃገራት ኢሉ ዝረቑሐን ኤርትራ፣ ሱዳን፣ ስዑዲ ዓረብ፣ ኢራን፣ ቡርማ፣ ቻይና፣ ሰሜን ኮርያ፣ ታጂኪስታን፣ ቱርኪመንስታንን ኡዝበኪስታንን'የን።
መንግስቲ ኤርትራ፣ መራሕቲ ሃምኖታት ዝርከብዎም ኣማኢት ኣመንቲ ዝተፈላለየ እምነታት ንልዕሊ 15 ዓመታት ኣሲሩ ደሃዮም ከምዝጠፍኡ ጌሩ ኣሎ።
Radio Erena: 08 January 2018
ርዋንዳ ካብ እስራኤል 
...
መወዳእታ ስምምዕ ከምዘይተበጽሐ ግና ኣስሚርሉ።
ኣቐዲማ'ውን ኡጋንዳ ካብ እስራኤል ንዝስጎጉ ሓተቲ ዑቕባ ንምቕባል ምስ እስራኤል ዝበጽሓቶ ስኾነ ስምምዕ ከምዘየለ ምግላጻ ይዝከር።
Radio Erena: 08 January 2018
መንግስቲ ሱዳን ብጉዳይ ዶብ ሓላይብ ምስ ግብጺ ንዘለዎ ምስሕሓብ የጋድድ ኣሎ ክብሉ ኣባላት ባይቶ ግብጺ ንማዕከናት ዜና ዓረብ ኣብ ዝህብዎ ዘሎ መግለጺታት ወቒሶም።
እቶም ኣባላት ባይቶ ነዚ መግለጺታት ዝህቡ ዘለዉ፣ መንግስቲ ሱዳን ብሓሙስ 4 ጥሪ ኣብ ካይሮ ንዝነበረ ኣምባሳደሩ ድሕሪ ምስሓቡ'ዩ።
መንግስቲ ሱዳን ኣብ ግብጺ ዝርከብ ኣምባሳደሩ ናብ ካርቱም ዝጸውዖ፣ ተወሳኺ ምምኽኻር የድሊ ኣሎ ብዝብል ጉልባብ እኳ እንተኾነ፣ እቲ ስጉምቲ ኣብ መንጎ እዘን ክልተ ሃገራት ዝጸንሕ ልሕሉሕ ዝምድና ናብ ምብታኽ ገጹ የምርሕ ከምዘሎ ዝንፍት ምዃኑ ተንተንቲ ፖለቲካ የረድኡ።"	5e73bf8cc89003085e9598bf189c2ecc
				"ደቅናን ዲቂ-ደቂናን ከምቲ ንመንነቱ ብሓለንጊ እናተገርፈ ‘ኲንታኲንተ’ ዝበለ ኣፍሪቃዊ ጊልያ፤ ኣብ ርሁውን ጽንኩርን ግዜ “ኤርትራውያን ኢና” መታን ክብሉ፣ ሎሚ ክልቲአን ኣዒንትና ብማዕረ፣ ሓንቲ ንኢሳይያስ ኣፈወርቂ ካልኣይቲ ድማ ንመስፍን ሓጎስ ክጥምታ ይሕተታ ኣለዋ። እዞም ክልተ መራሕቲ ናይ ጥፍኣት ልኡኻት ኢዮም። ኣብ ሰሰክዔቶም ዘስፈርዎም ናይ ጥፍኣት ዓቀይቶት ከኣ ኣለዉዎም። እቶም ኣብ ውሽጢ ኤርትራ ንኢሳይያስ የማነ-ጸጋሙ ዘለዉ ሰብ ጽሮራታት ኣብ መድረኽ ወጺኦም ንርእዮም ስለዘለና፤ ንምፍላጦም ዘጸግም ኣይኮነን።
ኣብ ደገ ምስ መስፍን ዝተጠናነጉ ሓያሎይ ልኡኻት ከኣ ብድሕሪ መስፍን ንክጋለጹ ኣብ መስርዕ ይርከቡ ኣለዉ። ገሊኦም ካብ ዓብደላ ጃብርን ፊሊጶስ ወልደዮሃንስን ገሊኦም ድማ ካብ ኢድ ኮሎኔል መልኣከ ገብረማርያም /ወዲ ፊተውራሪ/ ዝተፋነዉ ክጋለጹ ኢዮም። ከምቲ “ውረደ 
... 
እንተዘይተዛረብካኒ ይሓይሽ” ኢሉ መለሰለይ። ኣቶ መንግስተኣብ ኣብ ቤት ማኣሰርቲ ሰምበል ዝበሊ ዘሎ ምሁር ዜጋ ኢዩ።
ካልእ ብዘረባ ዝተኣስረ ዜጋ፣ ገዲም ተጋዳላይን ኣዛዚ ክፍለ-ሰራዊት ዝነበረን ኮሎኔል ጸጋዘኣብ ዑቕባማርያም ዝግታ /ስርናይ/ ኢዩ። ኮሎኔል ስርናይ ኣብ ስርሒት ዞባ ሓደ ኣብ ትሕቲ እዚ ብ/ር ጀነራል ተኽለ ክፍላይ /ማንጁስ/ ዝነበረ ሰብ ኢዩ። ኣብቲ ኢሳይያስ ኣፈወርቂ “ኣይትሓዙኒ! ኲናት ክጅምር እየ። ደም-ደም ይጨንወኒ ኣሎ!!! ወይልኡ ኣብ ቅድመይ ዝጸንሓኒ…” እናበለ ዝፍክረሉ ዝነበረ ግዜ፤ ናብ ዞባ ጋሽ-ባርካ ወሪዱ ምስ ኮ/ል ስርናይ ኣብ ኣዳርሰር ተራኸበ።
ኣብቲ ‘ኲናት ንጀምር’ እናበለ ዝግዕረሉ ዝነበረ ግዜ፣ ካብ ብዙሓት ኣዘዝቲ ሰራዊት “ወተሃደር ስለዘይብልና፣ ንውግእ ዝኸውን ኣጽዋርን ሎጂስቲክስን’ውን ስለዘየለ ውግእ ሰዓቱ ኣይኮነን” ብምባል ዕጭ ዝበሉሉ ዓ
...
ት፣ እታ ወድናስ ይመጸና ዶኾን እናበለት ክሳብ ሎሚ ገዝኣ ከፊታ ትጽበ ዘላ ዘይቀበጸት ስድራ ዝተረሸነ ጅግና፤ እቶም ንሞት ወለዶም ክንዲ ቅንጣብ እምነት ዘየሕደሩ ደቂ እሱራትን ዝተረሸኑን ሰማእቲ… እንታይ ኢዮም ክፈርዱ? ኣብ ዓለም እቲ ዝለዓለ ንገበነኛ ዝወሃብ ፍርዲ ኣበየናይ መጽሓፍ’ኮን ይህሉ ይኸውን? ህዝቢ ኤርትራ ነቲ መጽሓፍ እቲ ንከንብብ ኣዒንቱ ከፊቱ ይጽበ ኣሎ’ሞ፤ ጆባእ በልዎ ነቲ መቕጽዒ ገበነኛ መጽሓፍ።
ኣብ ዝቕጽል ጽሑፍ ብተመሳሳሊ ትሕዝቶ ክሳብ እንራኸብ ሰላም! ናባይ እትሰድዎ መልእኽቲ ድማ በዚ ዝስዕብ ኣድራሻ ኢዩ፦
This email address is being protected from spambots. You need JavaScript enabled to view it.
ኣለና፣ ከም ነጎዳ ሓጋይ ድምጺ ዕቡሳት ኢዩ።
ኣለኺ+ኣለኻ+ኣለኽን+ኣለኹም= ኣለና
ሞት ክናና ንኢሳይያስ!"	4b83429443a784144a7aef95aab9808b
				"ጨንፈር ሰዲህኤ ሃገረ ሽወደን ስሩዕ ኣኼባ ኣካይዱ
2023-03-13 19:29:16 Written by ሽማግለ ጨንፈር Published in EPDP News Read 129 timesብዕለት 11-03-2023 ዓ.ም.ፈ ካብ ሰዓት 20.00 ክሳብ ሰዓት 22.00 ብኣዝዩ ህዱእን ልዙብን መንፈስ ብተሳታፍነት ናይ ኩሉ ኣባል ብኤሎትሮኒካዊ መራኸቢ ብዙሓን ዙም ኣኼባኦም ኣካይዶም ። ኣቦ ወንበር ጨንፈር ቁ. 2 ሕጂ እውን ዳግማይ ክሳራ ኣብ ከተማ ሉንድ ድሕሪ ክብርቲ ነብሰሄር ብጸይቲ ኣልጋነሽ ያዕቆብ ብጻይና ሃብተኣብ ተስፋይ እውን ብዕለት 04032023 ተፈልዩና ብምባል ናይ ድርብ ደቃይቅ ሕልናዊ ጸሎት ብምግባር ኣኼባ ከፈቶ። ሲዒቡ ዝተሰርዔ ኣጀንዳ ብቀደም ተከተል ህልዊ ሓለዋትን ንጥፈታትን ኣብ ጉዕዞ ዘሎ መደባትን ሰዲህኤ ንኡድ ተሳትፎ ኣባላት ኣብ ምጣኔ ሃብቲ ብዝርዝር ቀሪቡ ። ኩሉ ከም ዝከታተሎ ዝቀነየን ዘሎን ሓያሎ ኣባላት ሰዲህኤ ኣብ መራኸቢ ብዙሓን ቀሪቦም ዝሃብዎ ብሓቂ ጽፉፍን ልክዕ ትሕዝቶን ዕላማን መነንት ትሕዝቶ መትከላቱን ዓይነት ኣባላት ሰልፊ ዝሓበርዎ ኣዎንታውን ሰሓብን ብምንባሩ ቀጻሊ ክኸውን ኩሉ ኣባል ክሳተፍ ጸዊዖም። ኣኼባ ብፍላይ ኣዕሚቁ ዝተካትዓሉ ምስ ፖሊቲካዊ ዉድባት ዝኸይድ ዘሎ ሓባራዊ ቃልሲ ኣውራ ምስተን 4ተ ዉድባት ኣብ ድሓን ስምምዕ ይኸይድ ንዘሎ ተግባራውን ክኸውን ድሌት ህዝብና ዘማልእ ክኸውን ኣስሚሩሉ ንመሪሕነት ሓደራኡ ከማላልፍ ተሳማሚዑ። ኣብ ጉዕዞ ዘሎዉ ዓበይቲ ዉራያት ሰልፊ ማለት ቀዳማይ 4ይ ጉባኤን ፈስቲቫል 2023 ፍራንፎርትን ” ሰዲህኤ ንቅዋማውን ዲሞክራስያዊ ምሕደራን ምዕባለን ይቃለስ !!! ዝብል ሓባራዊ ጭርሖ ክካየዱ ምኻኖምን ንምዕዋቶም ከኣ ቅሩብነቱን ዕጥቁን ከም ዝድርቡ ኣስሚሩሉ። ኣኼባ ብተወሳኺ እዚ ኣብ ዞናና ዝኸይድ ዘሎ ቅልጡፋት ሓደስቲ ተርእዮታት ዋላ እቲ ብመሪሕነት ሰልፊ ዝዉሃብ ዘሎ ንቁሕ ብሩህ መግለጽን ዕጉብ ይኹን ብዝያዳ ምስ መሰረታት ቀጻሊ ቅልጡፍ ርክብን ሓበሬታን ክህሉ ተላብዮም ከም ጨንፈር እውን ኣብ ቀረባ ጊዜታት ንክራኸቡ ተሳማሚዖም ኣኼባኣኦም ዛዚሞም።
ነባሪ ክብርን ዝኽርን ንስዉኣትና !!!
ዉድቀት ንመላኺ ስርዓት ህግደፍ ።
11-03-2023"	67f624f969005839b6908c1d6f1620d7
				"መንግስቲ ኢትዮጵያ፡ ነቲ ዓሚ ዝጀመሮ ኤርትራውያን ስደተኛታት ኣብ ላዕለዋይ ደረጃ ትምህርቲ ናይ ምስታፍ ተበግሶ ብዝለዓለ ንምቕጻል፡ ንዝመጽእ ዓመተ-ትምህርቲ ‘ውን 751 ኤርትራውያን ስደተኛታት ኣብ ዩኒቨርሲቲ ላዕለዋይ ደረጃ ትምህርቲ ክወስዱ ዕድል ከፊቱሎምስ ድሮ ምድላዋት ይግበር ከምዘሎ ምንጭታት ሓቢሮም።
ብመሰረት ሓበሬታ ናይቶም ምንጭታት፡ እዚ ሓበሬታ’ዚ ፡ ብሓልዮት መንግስቲ ኢትዮጵያ ኣብ ዩኒቨርሲቲ ኣዲስ ኣበባ ላዕለዋይ ትምህርቶም ክከታተሉ ንዝተኸፍተሎም ዕድል ተጠቒሞም ናይ 2010/2011 ቀዳማይ ዓመት ትምህርቶም ብዓወት ዝዛዘሙ ኣስታት 140 ኤርትራውያን ስደተኛታት፡ ሎሚ 7 ሓምለ ኣብ ኣዲስ ኣበባ ኣብ ኣዳራሽ ገነት ሆቴል ናይ መዛዘሚ ጽምብል ኣብ ዘካየዱሉ ኣጋጣሚ እዩ ተገሊጹ።
እቶም ኣብቲ ጽምብል ዝተሳተፉ ኤርትራውያን ተማሃሮ ዩኒቨርሲቲ፡ ‘ጸላኢኻ ‘ዩ እናተባህለ ክንገረካ ዝጸንሐ መንግስቲ፡ ኣብ ገዛእ ዓድኻ ንዝተኾልፈካ ትምህርቲ ንምቕጻል ዕድል ክኸፍተልካ ከሎ ዓቢ ጸጋ እዩ’ ብምባል ንህዝብን መንግስትን ኢትዮጵያ ምስጋናኦም ከምዝገለጹ ምንጭታትና ካብቲ ጽምብል ዝተኻየደሉ ቦታ ሓቢሮም።
ኣብ ዩኒቨርሲቲ መቐለን ካልኦት ላዕለዎት ትካላት ትምህርትን ትምህርቶም ክከታተሉ ዝጸንሑ ኤርትራውያን ስደተኛታት ኣቐዲሞም መዛዘሚ ጽምብል ከምዘካየዱ ‘ውን ተፈሊጡ።
ነዚ ብዝምልከት ምስ ሰለስተ ተጠቀምቲ ናይቲ ዕድል ዝኾኑ ኤርትራውያን ሎሚ ዘካየድናዮ ዕላል ኣብ ናይ ጽባሕ ዓርቢ 8 ሓምለ መደብና ከነቕርበልኩም ኢና።"	1e48b9b32c9fd7ddf645eccc8b2e0fbe
				"ቤት ትምህርቲ የሺቫ ዘይረኣየ፡
ብቤት ትምህርቲ ሸሪዓ ናይ ኣኽሪያ ይግረም!
ኣብ እስራኤል ካብ ዘሕለፍኩዎ ሸውዓተ ናይ ስራሕ ናይ ስደት ዓመታት፡ እተን ዝበዝሓ፡ ኣብ ቤት ትምህርቲ ናይ ሃይማኖት፡ (ናይ ዳቲ) ብየሺቫ ዝጽዋዕ ቤት ትምህርቲ ሃይማኖት፡ (ብማይነየሽዋ ዝጽዋዕ ሆስፒታል ናይ ሃይማኖተኛታት) እየ ኣሕሊፈየን። ጽሬት እና ሰራሕኩ፡፡ ከመይ ከም ዝመሃሩ እናተዓዘብኩ፡፡ ከም’ቲ ንዝኾነ ካብ ኣይሁድ ዘይተወለደ “ጎይ” ዝብልዎ ንዓይ’ውን “ጎይ” እናበሉኒ፡፡ ኣብ ዲያሎግ ስለ ዝኣምኑ ምስኦም እናተኻታዕኩ፡ ካብ ኣመሃህራኦም እናተመሃርኩ፡ ካብ’ቲ ስሕት ኢለ ምስ ውልቀሰባት ዝገብሮ ዕላላት ድማ ነዚ ጽሑፍ ክጽሕፍ ክሳብ ዝድረኽ ኣጸቢቐ እናቐረብኩ።
ኣብ “ማይነየሺዋ” ዝበሃል ኣብ ቤኒብራክ ዝዓበየ ሆስፒታል ጽሬት እናሰራሕኩ ከለኹ፡ ምስ ሓደ ገናዚ ሬሳን ተቖጻጻሪ ዝብላዕ ነገራትን ዝኾነ 
... 
 ብሓባር እዮም።
ኣብ ጥቕሚ ናይ’ቲ ቤት ትምህርቲ እንተመጺእና፡ ካብ’ቶም ኣብ ናይ መንግስቲ ቤት ትምህርቲ ጥራይ ተማሂሮም ዝዓበዩ ህጻናት፡ እቶም ብመንገዲ ቤት ትምህርቲ የሺቫ ተማሂሮም ዝዓበዩ ዝበለጹን ዝበልሑን ኮይኖም ይርከቡ። እቶም ካብ እግሪ ተኽሎም ኣብ ቤት ትምህርቲ የሺቫ ተማሂሮም ደሓር ብዝኾነ ምኽንያት ናብ ኣካዳሚያዊ ትምህርቲ እንተተጸንቢሮም’ውን ዝበለጹ ኮይኖም’ዮም ዝወጹ። ምኽንያቱ ንዓሰርተታት ሰዓታት ኣብ ፊት ወረቐት መጽሓፍ ቅዱስ (ቶራ) ኮፍ ኢሎም ከንብቡን፡ ነቲ ዘንበብዎ ምስ መምህራኖም ምስ ፍላስፋታቶም ክካትዑሉን ከሀብትምዎን እዮም ዝውዕሉ። ካብ ንግሆ ሰዓት 8 ክሳብ ምሸት ሰዓት 10 ኣብ’ቲ ቤት ክነሰት ዝበሃል፡ ወይ ኣብ’ቲ ብየሺቫ ዝፍለጥ ቤት ትምህርቲ ኣለዉ። እቲ ንሃይማኖቱ ክፈልጦ ክብል ኣብ ፊት መጽሓፍ ተገቲሩ ከንብብ ዝውዕል እቲ ኣብ ኣካዳሚ ዝነፍዐ ና
...
 ኣለና። ኣነ ድማ ናይ እስራኤል ቤት ትምህርቲ የሺቫ ዘይረኣየስ ብ ሸሪዓ ናይ ኣኽሪያ ይግረም ይብል ኣለኹ። ምኽንያቱ፡ ኣብ ዘዝዓበናሉ ከባቢታት ብቁርአን ዝፍለጥ ቤት ትምህርቲ ዝመሃሩ ሙስሊም፡ ብቤት ትምህርቲ ሰንበት ዝፍለጥ ቤት ትምህርቲ ዝመሃሩ ኣመንቲ ክርስትና ወይ ኦርቶዶክስ ነይሮምናን ኣለዉናን። ዋላ’ውን ካቶሊክ። ይዋእ ደኣ እቶም ካልኦት እምነታት፡ ጆሆቫ፡ ፔንተኮስተን ንዕኦም ዝመስሉ ካልኦት ትካላትን’ምበር ተዋህዶን ሙስሊምን’ሲ ዝነበሮም እዩ። ኣብ ትሕቲ ዝኾነ ኩነት ጸገም ኮይኖም ድማ ኣይፈልጡን። ከም በዓል ህግደፍ ዝኣመሰሉ ስርዓታትን ካብኦም ብናጽነት ዘይተገለገለ ደላዪ ፍትሒን ግና፡ ንናይ ሃይማኖት ትምህርቲ ከም ጎዳኢ ትምህርቲ ይርድእዎን ይገልጽዎን ኣለዉ። ነብስና’ምበር መንፈስናን ኣእምሮናን ካብ’ቲ ስርዓት ህግደፍ ዘስረጸልና ኣተሓሳስባ ዘይወጻእና ውሑዳት ኣይኮንናን።"	3d1918a8d7cbb211ed55467bd8d4578b
				"ዜና ሕይወት ኣባ መብራህቱ ተስፋጊዮርጊስ ብ፲፪ ግንቦት ፲፱፻፴፱ 20/05/1947 አብ ሙሻ ተወልዱ
ትምህርቲ መባእታ፡ ባምቢ 1-2 ክፍሊ ኣብ ሙሻ ፈለሙ ማእከላይ ፡ ከረን ቅ.ዮሴፍ ዘላሳል 3-6 ክፍሊ ካልኣይ ደረጃ፡ 7-8 አብ ከረን ገዳም ዘርኣክህነት አብ ዘርአክህነት አሥመራ ካልኣይ ደረጃን ትምህርተ ፍልስፍና ምስ ተማህሩ። ንሮማ ኣብ ቅ.ቶማስ ኡኒቨርሲታ ናይ BA ን MA ን ደረጃ ምስ ወድኡ ኣብ ኣሥመራ ብምምላስ ብ29.12.1979 መዓርገ ክህነት ድሕሪ ምቅባል፡ ንሮማ ተመሊሶም ናይ PHD መደበ ትምህሮትም ዛዚሞም ናዓዶም ተመሊሶም፡ ኣብዘን ዝስዕባ ዓድታት ሓዋርያዊ ኣገልግሎት ፈጸሙ፡ ደረቍ -ሓቢንመንተል - ሽናራ - እንደገና ሓቢንመንተል ብተወሳኺ ካብ 1997 ክሳብ 2010 ኣብ ኣሥመራ ዝርከብ ተቅዋመ ፍልስፍናን ተሎጊያን ኣስተምሃሩ፡ ምሳኡ ኣባል ኣማኸርቲ ኤጳርቅና ብምዃንን፡ ኣብ መንፈሳዊ ቤት ፍርዲ ዘኤጳርቅናታት ከረን ወባርንቱ ከም ተራዳኢ ፈራዲ ኮይኖም ክሳብ 2010 ኣገልገሉ።
ሕማሞ እናኸበዶም ብዝመጽኦ ከኣ ኣብ ኦስፐዳለ S. Raffaele del Monte Tabor ዘድሊ ሕክምና ተመላሊሶም ፈጸሙ፡ እንተኾነ ሕማም ዘይሓዊ ምዃኑ ምስ ተነግሮም፡ ብእምነትን ጽንዓትን ንዘጋጠሞም ከቢድ ሥቃይ እናተጻወሩ፡ ሓንቲ መዓልቲ ከየጉረምረሙ ጸንሑ፡ ኣብ 23 ሚያዝያ 2017 (፲፮ ሚያዝያ ፳፻፱) ናብ ሰኑይ ዘውግሕ ከኣ ብሰላም ዓረፉ።
ሥነ ሥርዓት ቀብሮም ብዙሓት ውሉደ ክህነትን ምእመናን ኣብ ዝርከቡሉ ኣብ መካነ መቃብር መጋርሕ ብሰላም ዓረፉ።
ማኅበረሰባዊ መርበባት:"	a5e65b7f82976993445fe7932a19315b
				"ዮናስ ስዩም - ከተማ ቫቲካን
ድኻታት ዝብል ቃል ብውሽጥኻ ሕርኽርኽ ዝብለካ ዝውቱር ቃል ኮይኑ፣ ኣብ ታሪኽ ኩሎም ክርስትያን ዝርከብን ፣ ብሕብረተሰብኣውን ዓለምለኻውን ዓይኒ፣ ከም ፈላላዪን ናይ ሌላን ጉሌላን መግለጺ ከምዝኾኒ ይፍለጥ። ካብ’ዚ ድሕሪ ባይታ’ዚ ተበጊሱ ድማ ቤት ጽሕፈት ሓድነት ክርስትያን ነቲ ብናቶም ኣፍልጦ ዝተመስረተ ዓለማዊ ማሕበር ሓድነት ክርስትያን፣ መበል 56 ክፋል ትምህርቲ ʽብቤተክርስትያን ኣብ ቅድሚ ሃብትን ድኻታትን ምዕቃብ ተፈጥሮንʼ ዝብል መሪሕ ቃል ኣብ ዶሙስ ፓቺስ ዝተባህለ ኣብ ኣሲዚ ዝርከብ ቦታ ይካየድ ከምዘሎ ክፍለጥ እንከሎ፣ እዚ ትምህርቲ’ዚ ካብ ዝሓለፈ ዓመት’ኳ እንተጀመረ፣ ክበድን ኣድላይነትን ናይ’ቲ መሪሕ ቃል ኣዝዩ ኣገዳስን ወቕታውን ብምዃኑ፣ ብሓደ ጊዜ ክብጻሕ ቀሊል ከምዘይኮነ ብምግንዛብ፣ ነዚ ዓመት’ዚ ኣብ ድኽነት ዘተኮረ ትምህርቲ ክኾውን
... 
ኣሉታዊ መፍለዪ ቃል ኮይኑ’ኳ እንተተወስደ፣ ኮይኑ ግን ናይ መንፈስ ድኽነት ዝብል ናይ ወንጌል ትምህርቲ ከምእንዕዘቦ፣ ኣዝዩ ኣወንታውን ክንበር ዘልዎ ናይ ነፍስወከፍ ክርስትያን ጸዋዕታን ኮይኑ፣ ቤተክርስትያን ካብ ቅድሚ 2000 ዓመት ጀሚራ፣ ብጻዕርን ተጋድሎን ጸሎትን ኣብ ግብሪ ንምትርጓም ትቃለሰሉ ዘላ ኣካል ናይ ተልእኾኣ ከምዝኾነ ክዝንጋዕ ከምዘይብሉ ተገሊጹ።
ጎድኒ ድኻታት ምዃን ነቢያዊ ተልእኾ ኢዩ
ኣብ’ዚ ሎሚ እነካይዶ ዘሎና ትምህርቲ፣ ኩሎም ተሳተፍቲ ምርጭኦም ኣብ ጎድኒ ድኻታት ከኸውን ተስፋ ይገብር። ንሳቶም ጥራሕ ዘይኮነ ቤተክርስትያና ምስ ኩላተን ቤተክርስትያናት ሓቢራ ኣብ ጎድኒ ድኻታት ደው ክብላ ክብላ ከምዘለወን ድሕሪ ሓቢሩ፣ ነዚ ዕዮ’ዚ ኣብ ግብሪ ንምውዓል ቀሊል’ኳ እንተዘይኮነ፣ ኮይኑ ግን ክሳብ ኣብ ደረጃ መንፈሳውያንን ዓለማውያንን ማሕበራት ወሪደን ብትብዓትን ቆራ
...
ብታማትን ድኻታትን ሃገራት ከይበልካ፣ ብዓለም ሓቆፍ ደረጃ ብናይ ሓባር ጻዕርን ሓፈሻዊ ሕብረተሰብኣዊ ሓላፍነትን፣ ብዘሎና ዓቕሚ ንናይ ዓለምና ተፈጥሮ ክንዕቅቦ ይግባእ ክብል ስቴፋኒ ሓቢሩ።
ጻውዒት ንዳግም ሓድነት!
እዞም ድኽነት ምቕባል ስደተይናታት ቀታሊ ዝኾነ ሥርዓተ ቊጠባ ምኽታል ዝብሉ ሓሳባት ብዘይጥርጥር ብትምህርቲ ቅዱስ ኣቦናን ካተሊካዊት ቤተክርስትያን ካልኦት ኣብያተ ክርስትያንን ዝገበርዎ ተበግሶን ድፍኢትን ይንቀሳቀስ ምህላው ዝዝከር እዩ! ኰይኑ ግን ኣብ ዓለም ኮነ ኣብ ሕብረተሰብ ብዙሕ ምምቕቓልን’ኳ እንተምጽአ፡ ንሱ እቲ እንኮን ቅኑዕን መንገዲ ስለዝኾነ ኩለን ኣብያተ ክርስትያን ንዘጋጥመን ብድሆታት ብሓድነት ብምግጣም ኣብ መንጎ ድኻን ሃብታምን ዘሎ ፍልልይ ከጽብባ ኣለወን ክብል ፕረሲደንት ማሕበር ሓድነት ክርስትያን እስተፋኒ ምስ ረድዮ ቫቲካን ኣብ ዝገበሮ ዝርርብ ሓቢሩ።"	8759401ae8cab78fe615f3a07119bdc1
				"26.08.2024 | www.kla.tv/30269
ኣብቲ ብ11 ግንቦት 24 ኣብ Kla.TV ዝገበርክዎ መደረ፡ እቲ ሓድሽ ዝናብ ሓመድ ሰሃራ፡ ካብ ምስ ሑጻ ሰሃራ ንላዕሊ፡ ምስ ነዊሕ ፓተንት ዘለዎ ናይ ኩነታት ኣየር ኣጽዋር ዝያዳ ርክብ ክህልዎ ይኽእል እዩ ዝብል ጥርጣረ ገሊጸ ነይረ። ንሎሚ ቀዳመይቲ ጸብጻብ ትንታነ ከቕርበልኩም ከለኹ፡ ምስ ነፍሲ ወከፍ ዝናብ ሓመድ ሰሃራ ዝበሃል፡ እንተወሓደ 26 ባእታታት፡ ገሊኦም ኣዝዮም መርዛማት ዝኾኑ፡ ኣብ ርእስና ንታሕቲ ይውሕዙ ይብል። ኣብ ልዕሊ ርእስና ጥራይ ዘይኮነስ ኣብ መላእ ሕርሻዊ ከባቢ እውን እንተኾነ፡ ቀላያት፡ ሩባታት፡ ኣታኽልትን መሮርን እውን ይጽለዉ። ኣብ ኣየር፡ ኣብ መሬትን ትሕቲ መሬትን ዝርከቡ እንስሳታትናን ጣንጡናን እውን ይሳቐዩ። ሕጂ ግን: ሓደ ነገር ኣብ ሓደ እዋን። መጀመርታ ዳግማይ ናይ ኣሜሪካ ፓተንት 9924640 የዘኻ
... 
ናሙናታት ናብ ኢንስቲትዩት ኬሚካል ምህንድስና ቱዝላ ኣቕሪብና፤ ድሕሪ እቲ ቀይሕ “ደማዊ ዝናብ” ብ7 ሚያዝያ 2022 ዝተወሰደ ናሙና ሑጻ ካብ ገማግም ቀላይ ደቡባዊ ቱኒዝያን ከምኡ’ውን ካብ ዶቦሽኒካ ዶንጃ ኣብ ጥቓ ሉካቫክ ዝተወስደ ናሙና ሑጻን። ... ሚያዝያ 7, 2022፡ ድሕሪ ዝናብ ሰሃራ ዝተወስደ። እዚ ፈተና ኣዝዩ ነታጒ እዩ። ብዓብላሊ መልክዑ ምዕራባዊ ንፋሳት ኣብ ልዕሊ ቦዝንያ ስለ ዝነፍስ፡ ኣብ ሉካቫክ ዝዘንብ ዝናብ ካብ ኢንዱስትሪ፡ መመንጨዊ ሓይሊ ኤሌክትሪክ ሙቐትን ካልእ ከምኡ ዝኣመሰለን ብዝወጽእ ልቀት ኣይተጸልወን። ሕጂ ይመጽእ ኣሎ፡ ካብዞም ዝስዕቡ ባእታታት ካብ 26 ዘይውሕዱ፡ ገሊኦም ኣዝዮም መርዛማት ኮይኖም፡ ኣብቲ ዝተመርመረ ዝናብ ሓመድ ሰሃራ ተረኺቦም፤ ኣሉሚንየም፡ ኣርሰኒክ፡ ቦሮን፡ ባሪየም፡ ቤሪልየም፡ ቢስሙት፡ ኮባልት፡ ክሮሚየም፡ ነሓስ፡ ሓጺን፡ ሊትየም፡ 
...
.) 1 Jahr nach der Flutkatastrophe im Ahrtal (2021): Aufgedeckte Ungereimtheiten https://www.kla.tv/GeoEngineering/19752
Kriegswaffe Zwangsabgabe-Medien | 40 Gründe, warum ich nicht mehr zahle (von Ivo Sasek) kla.tv/28962 Updates für Greta! – Die wahren Klimakiller (von Ivo Sasek) www.kla.tv/28095
USA - Giftversuche an der eigenen Bevölkerung https://www.kla.tv/27988
Weltkarte: Welche Teile der Welt sind am stärksten von Geoengineering betroffen? https://etcgroup.org/content/world-geoengineering"	bf5f4939251608a3c73c8d12747f0ec8
				"""ወተሃደራት ኤርትራ ሰለስተ ጥይት ተኲሶም ወቒዖምኒ፡ ግን ድሒነ"" ነባሪ ከተማ ኣኽሱም
ኣብ ዝሓለፈ ወርሒ ሕዳር ወተሃደራት ኤርትራ ናብ ትግራይ ብምእታዉ ኣብ ከተማ ኣክሱም ልዕሊ 100 ሲቪላውያን ሰባት ከምዝቐተሉ ኮሚሽን ሰብኣዊ መሰላት ኢትዮጵያ ትማሊ ሰሉስ ኣብ ዘውጽኦ ጸብጻብ ገሊጹ።
እቲ ኮሚሽን፡ ኣብቲ ቅድሚ ሕጂ ብተጣበቕቲ ጉጅለታት ዝወጸ ጸብጻብ ጃምላዊ ቅትለት መሰረት ብምግባር ካብ 25 ክሳብ 5 ለካቲት መርመራ ከምዘካየደን፡ ናይ መጀመርታ ብርኪ ጸብጻቡ ከምዘውጽአን ሓቢሩ'ሎ። ኣብ'ቲ ሓድሽ ጸብጻቡ፡ መጥቃዕቲ ንዝበጽሖም ሰባት፣ ንስድራ ግዳያት፣ ከምኡ'ውን ንመሰኻኽር ዓይኒ ከምዘዛረበ ይገልጽ።
ኣብ ወርሒ ሕዳር፡ ኣብ ውሽጢ ክልተ መዓልቲ (28ን 29ን ሕዳር) ወተሃደራት ኤርትራ ኣብ ከተማ ኣክሱም ""ዘስካሕክሕ ቅትለታት"" ከምዝፈጸሙ መሰኻኽር ዓይኑ ከምዝሓበርዎን፡ እቲ ዝተፈጸመ
... 
 ተዓቑቦም ዝወዓሉ መሰኻኽር ዓይኒ ነቲ ኮሚሽን ገሊጾም"" ይብል እቲ ጸብጻብ።
ህንጻ መንበሪ ሓካይም ዩንቨርሲቲ ኣኽሱም'ውን ""ኮነ ተባሂሉ ብጠያይቲ ተወቒዑ"" ኢሎም።
ቅንይ ኢሉ ድማ፡ ብኣቆጻጽራ ግእዝ ታሕሳስ 14፡ ወተሃደራት ኤርትራ ናብ ታሪኻዊ ቤተክርስትያን ማርያም ጽዮን ብምእታው ክዘምቱ ከምዝፈተኑን፡ ""ሰራዊት ምክልኻል ኢትዮጵያን ህዝብን ተሓባቢሩ"" እቲ ዘመተ ከይፍጸም ከምዝገበረን ነበርትን ኣገልገልቲ ቤተክርስትያንን ነቲ ኮሚሽን ተዛሪቦም።
እቲ ጸብጻብ ካልእኸ እንታይ ይብል?
እቲ መንግስታዊ ኮሚሽን፡ ኣብ ከተማ ኣክሱም ዝተፈጸሙ ግህሰት መሰላት ኣመልኪቱ ኣብ ዘውጸኦ ጸብጻብ፡ እቶም ግህሰታት ""ተራ ገበናት ዘይኮኑስ፡ ንዓለምለኻዊ ሕግታትን መትከላትን ዝጥሕሱ እዮም"" ኢሉ።
ኣብ ኣክሱም፡ ኣብ ጎንጺ ተሳተፍቲ ዘይነበሩ ሰላማዊ ሰባት ኮነ ተባሂሉ ዒላማ ከምዝተገበሩ ዝገለጸ እቲ ጸብጻብ
...
ዊ ቦርድ ምርጫ ኢትዮጵያ ነቲ ክልላዊ ምርጫ ከካይዶ'ኳ ብወገን ትግራይ ጠለብ ቀሪቡሉ እንተነበረ፡ ስለዝነጸጎ፡ ቤት ምኽሪ ክልል ትግራይ ናይ ባዕሉ ኮሚሽን ምርጫ ከቕውም ተገዲዱ።
ብ9 መስከረም 2020 ድማ ምሉእ ብምሉእ ህወሓት ዝተዓወተሉ ክልላዊ ምርጫ ተኻይዱ።
ድሕሪ'ዚ ክልቲኦም ወገናት ኣፍልጦ ተነፋፊጎም፡ ኣብ ናይ ቃላት ውግእ ኣትዮም። እቲ ዝነበረ ወጥርን ምትፍናንን እናገደደ ድሕሪ ምምጽኡ ድማ፡ ተኽእሎ ኵናት እናዓበየ መጺኡ።
ብውገን ህወሓት፡ ዝርርብ ክካየድ እንተኾይኑ፡ ቀዳማይ ሚኒስተር ኣብዪ መሰጋገሪ መንግስቲ ክምስርት፡ ናይ ፖለቲካ እሱራት ክፈትሕን ሃገራዊ መድረኽ ዘተ ክፍጠርን ዝብል ቅድመ ኵነት ቀሪቡ።
እንተኾነ ግን፡ እቲ እናኸረረ ዝመጸ ምትፍናንን ወጥሪን ኣብ መጀመርታ ወርሒ ሕዳር 2020 ናብ ቅሉዕን ሰፊሕን ኲናት ኣምሪሑ፡ ኣብቲ ክልል ከቢድ ቅልውላዉ ፈጢሩ ይርከብ።"	fadd2ecb2f6f924d1bac4793db62e590
				"ጋዜጣዊ መግለጺ
ዝኾነ ሃገራዊ ዕዮ ብፍላይ ዝተፈላልየ ዝምባሌታት ዘለዎም ሓይልታት ኣብ ዝሓቖፈ ልፍንቲ ንምዕዋቱ ብርክት ዝበሉ ዓቕምታትን ተሞከሮታን ዝሓትት እዩ። ኣብ’ዚ መዳይ እዚ ከኣ፡ ኣሽንኳይዶ በወሳነንት ኣብ ስደት ኮይና ንደሞክራስያዊ ለውጢ እንቃለስ ዘለና ተቓወሞን ንምዕዋት መደባቱ ብብርክት ዝብሉ ዘይሓገዝቲ ኩነታት ዝተኽበን፡ ኣብ ዝተረጋግአ ኩነታት ዘለዋ ብርክት ዝብላ ሃገራት ዝተለምኦ መደባት ኣብ ምዕዋት እውን ዕንቅፋት ከም ዘጋጥመን ዝፍለጥዩ። ስለዚ ኤርትራዊ ሃገራዊ ባይቶ ንዲሞክራስያዊ ለውጢ ከኣ፡ 2ይ ሃገራዊ ጉባኤኡ ኣብ ዝተመደበሉ ግዜ ክግበር ብዘይምኽኣሉ ዘይተጸበናዮ ዕንቅፋታት ይኹን ደኣምበር ብመንጽር ከጋጥምዎ ዝጸንሑን ዘሎውን በዓልቤታውን ውድዓውን ብዶሆታት ምስ ነዊሕ ገድላዊ ጉዕዞ ህዝቢ ኤርትራ ክርኤ እንክሎ ዘይስገር ጸገም ኣይኮነን። ብፍላይ ከኣ፡ ኣባላት ሃ
... 
ሒ ሓምለ 2016 ክካይድ ዘድሊ ምድላዋት በዘይምምልኡን ካብ ኣባላት ሃገራዊ ባይቶ ብዛዕባ ምምጣጥ ግዜ ምግባእ ካልኣይ ሃገራዊ ጉባኤ ብዝምልከት ዝመጹና መማርጺ ሓሳባት ኣብ ግምት ብምውሳድን፡ መሪሕነት ባይቶ ግዜ ምግባእ ከልኣይ ሃገራዊ ጉባኤ ክሳብ መወዳእታ ወርሒ ታሕሳስ 2016 ክምጠጥን ዕለተ ምግባእ ከልኣይ ሃገራዊ ጉባኤ ኣብ ውሽጢ እዚ ግዜ’ዚ ብኣስናዳኢት ሽማግሌ ተራእዩ ክውስንን፡ ቅድሚኡ ከኣ፡ ቀጥታ ኣኼባ ሃገራዊ ባይቶ ክካየድን መሪሕነት ባይቶ እዚ መማርጺ ሓስብ.ዚ ብድሕሪ ምቕራብ ብስምምዕ ኣብዝሓ ኣባላት ሃገራዊ ባይቶ ኣብቲ ኣብ ላዕሊ ተገሊጹ ዘሎ ግዜ ንኽምጠጥን ኣብ ውሳኔ በጺሑ ኣሎ። ቦታ ምግባእ ከልኣይ ሃገራዊ ጉባኤ ድማ ኣብ ሃገረ ኢትዮጵያ ክግባእ ኣብ ስምምዕ ከም ዝተበጽሐ ክንሕበር ንፍቱ።
በዚ ኣጋጣሚ’ዚ፡ መሪሕነት ሃገራዊ ባይቶ ኣብ ጉዕዞ ኤርትራዊ ሃገራዊ ባይቶ 
...
ሽ ህዝቢ ኤርትራ ብሓፈሻ፡ ጨንፈራትን ዞባታትን ኤርትራዊ ሃገራዊ ባይቶ ንደሞክራስያዊ ለውጢ ከኣ ብፍላይ፡ ንምዕዋት ካልኣይ ሃገራዊ ጉባኤ ሞራላውን ማተርያላውን ምድግጋፍ ክገብሩ ይጽውዕ።
ኣብ መደምደምታ፡ መሪሕነት ሃገራዊ ባይቶ፡ ንምድጋፍ ሃገራዊ ባይቶን ንምዕዋት ጉባኤኡን ብኹሎም ኣካላት ባይቶን መሓዙትን ክግበር ንዝጸንሐን ዘሎን ሰናይ ተበግሶታት ልዑል ምስጋናኡ ከቕርብ ይፈቱ። ከምኡ’ውን መስረታዊ ኣብ ዘይኩኑ ካልኣዊ ጉዳያት ኣብ ክንዲ ምትኳር ኣብ ቀንዲ ዋኒን ምዕዋት 2ይ ሃገራዊ ጉባኤ ከነተኩር ይግባእ እብል።
ዓወት ንደሞክራስያዊ ተጋድሎ ህዝቢ ኤርትራ!!
ዓወት ንኤርትራዊ ሃገራዊ ባይቶ ንደሞክራስያዊ ለውጢ!!
ሓጅ ዓብደልኑር ሓጅ
ኣቦ መንበር ኤርትራዊ ሃገራዊ ባይቶ ንደሞክራስያዊ ለውጢ
27 ሓምለ 2016
Short URL: https://english.farajat.net/?p=10396"	6584e87a8f4df61a197b97abf9c975cc
				"እሂናይ ደአ ኣባል ክትከውን ኣሎካ እምበር!
ስለምንታይ ኣባል ማሕበር ሰራሕተኛታት ክኸውን ኣሎኒ ኢልካ ትሓስብ’ዶ? ኣማኢት ከፊልካ ረብሓ ኣሎዎ ድዩ? መልሱ እወ እዩ - ብመንገዲ ኵሉ እቲ ብሓባራዊ ውዕልን ኣባልነት ትረኽቦ ኣዚዩ ብዙሕ እዩ ዝምለሰካ።
ኣባል ኢፍ ሜታል ንኽትከውን ዝገብሩ 7 ብቑዓት ምኽንያታት
ብዙሓት ምስ እንሓብር፡ ነቲ መብዛሕትኡ ግዜ ከም ውሁብ እንወስዶን ብኻልእ ኣገባብ ክንከስሮ እንኽእልን መሰላትን ጥቕምታትን ተደራዲርና ክንረኽቦ ንኽእል ኢና። ኣባል ኢፍ ሜታል ክትከውን ዝገብሩ ብዙሓት ምኽንያታት ኣሎዉ። ሓደ ሓደ ካብቶም ኣገደስቲ ዝኾኑ እንሆ፦
1. ኣ-ካሳን መድሕን ኣታውን (ደሞዝ)
ካብ ስራሕ እንተ ወጺእካ ካብ ናትና ኣ-ካሳ ክፍሊት ክትረክብ ትኽእል ኢኻ። ብተወሳኺ ኣብቲ ኣባልነት መድሕን ኣታዊ እቱው እዩ።
2. ርትዓዊ ኵነትን ጽቡቕ ደሞዝን
ሳላ ሓባራዊ ውዕላ
... 
 ዳግመ-ሕውየት፡ ኣብ ዝርርብ ደሞዝን ካልእን ምኽሪን ደገፍን ንህበካ። ምስ ዘድሊ ሕጋዊ ሓገዝ እውን ክትረክብ ትኽእል ኢኻ። ከምኡ’ውን ምእንቲ ኣብ መጻኢ ግዜ ተጠላቢ ዝኾነ ክእለት ክህልወኩም፡ ኣብ ሞያኹም ንኽትምዕብሉ ንሰርሕ ኢና።
5. ኣብ ስራሕን ኣብ ናጻ ግዜ መድሕን እቱው
ምስ ስራሕ ዝተተሓሓዘ መጕዳእቲ ይኹን ኣብ ናጻ ግዜኻ ሓደጋ ምስ ዘጋጥም፡ ከምኡ’ውን ኣብ ትሓመሉ ብመንገዲ ሓባራዊ ውዕላትናን ናይ ኣባላት መድሕናትን ካሕሳ ክትረክብ ትኽእል ኢኻ። ከምኡ’ውን ናይ ወለዲ ዕረፍቲ ወሲድካ ኣብ ዘለኻሉ እዋን ተወሳኺ ክፍሊት ክወሃበካ ይኽእል እዩ። ብዛዕባ እቶም ኣብ ኣባልነት እቱዋት ዝኾኑ መድሕናት ብዝያዳ ኣንብብ
6. ጽልዋ ኣብ ናይ ስራሕ ቦታ
ኣብ ብዙሕ ኣገደስቲ ጕዳያት፡ ወሃብ ስራሕ ቅድሚ ውሳነ ምውሳኑ ምሳና ኣብ ናይ ስራሕ ቦታ ዘሎና ማሕበር ሰራሕተኛታት ክዘራረብ ኣለዎ። 
...
መድሕን ኣታዊ ዝዕበየ ውሕስነት ቍጠባ ኣሎካ። ብድምር ካብቲ ንኽፍሊት መሰረታዊ ዝኾነ ኣታዊኻ* ( ersättningsgrundande inkoms) ክሳብ 80 ሚእታዊት ን100 መዓልታት ዝኣክል ክኽፈለካ ምእንቲ ክኽእል ንኣ-ካሳ መመላእታ ይኾኖ።
እዚ ኣብነት፡ ካብቲ ዝለዓለ ካብ ኣ-ካሳ ዝኽፈል 33.000 ንወርሒ ንላዕሊ ተእቱ እንተ ዄንካ ክፍሊትካ ካብ 1ይቲ ክሳብ መበል 100 መዓልቲ ከመይ ክመስል ከም ዝኽእል የርኢ።
ከምዚ ዝስዕብ ገርካ ኣባል ኢፍ ሜታል ትኸውን
ኣባል ኢፍ ሜታል ምዃን ቀሊል እዩ። ባንክ-ኢደ እንተ ኣሎካ ኾይኑ፡ ባዕልኻ ኣብዚ መርበብ ሓበሬታ ንኣባልነት ከተመልክት ትኽእል ኢኻ። ንምምልካት ሓገዝ ምስ ዘድልየካ ኣብ ናይ ስራሕ ቦታኻ ምስ ዘሎ ወኪል ማሕበር ሰራሕተኛታት ተዛረብ ወይ ምስ ጨንፈር ኢፍ ሜታል ናይ ከባቢኻ ርክብ ግበር።
ባንክ-ኢደ ተጠቂምካ ብቐሊሉ ኣመልክት።"	24facc878288430870bb878a41620671
				"ሰሙናዊ መልእኽቲ ቢሮ ርክብ ህዝብን መንግስትን ትግራይ
ሰሙናዊ መልእኽቲ ቢሮ ርክብ ህዝብን መንግስትን ትግራይ
“ቅርሺ ብሳንዱቕ ወይ ሬሳ ብሳንዱቕ!!”ዝብል እከይ ኣበሃህላ ንመክት!!
ህዝቢ ትግራይ ካብ ቀደም ካብ ጥንቲ ናብ ወለዶታት እናሳገሮም፣ ካብ ዝመፁን፣ ዘለዉን ክብርታት፣ ዓርሰ እምነትን ዓርሰ ምርኮሳን እዮም፡፡ ነዚ እውን እዩ፣ህዝቢ ትግራይ በቢመዋእሉ፣ማእለያ ዘይብሎም ተፈጥሮኣዊን ሰብ ሰራሕትን ፀገማት ከየምበርከኽዎ መንነቱን ድሕንነቱን፣ ምርግጋፅ ዝኸኣለ፡፡
ኮይኑ ግና ቅድሚ 28 ዓመታት፣ ብቓልሱ ሓመድ ድበ ክኽደኑ ዝገበሮም ድሑራት ስርዓታት መስፍንነትን ፋሽሽታዊ ወታደራዊ ደርግን በቢመዋእሉ በሰላ ኣየበፅሐሉን ማለት ኣይኮነን፡፡ እዞም ስርዓታት ህዝብና፣ብምሒር ድኽነትን ድሕረትን ኣሳቕዮም፣ እግሩ ናብ ዝመርሖ ተሰዲዱ ፋሕ ጭንግራሕ ክብል ዘይፍሓስዎ ሽርሕታት ኣይነበረን፡፡ እ
... 
ትካላት ወዘተ፣ ቅርሺ ክረኽቡ ክብሉ፣ ኣብ ህይወት መንእሰይ ትግራይና፣ጠላዕ ይፃወቱ ኣለው::ዘይሕጋዊ ስደት ንምክልኻል ብብርኪ ክልል ዝተጣየሸ ግብረ-ሓይሊ፣ዘፈር ኮሙኒኬሽንን ሚድያን፣ማሕበር መናኣሰይ ትግራይ ሓዊስኻ ኩሎም መድረግቲ ኣካላት እውን ናይቲ ፀገም ክብደትን ስፍሓትን ተረዲኦምን ተወዲቦምን ከምቲ ዝድለ፣ ዕለታዊ ኣጀንደኦም፣ ጌይሮ ዘይምቅላሶም፣ እቲ ፀገም ንክጋደድ ተወሳኺ ምኽንያት ኮይኑ እዩ፡፡
እዞም ዘይሕጋዊ ስደት ተጠናኺሩ ክቕፅል ዝገብሩ ዘለዉ ብዋናነት ደላሎን ሸየጥቲ ሰብን፣ ሃርጓፍ ድሌቶም ንምምላእን፣ ኣብዚ ሕዚ እዋን ኣብ መንእሰይ ትግራይና ዘለዎ ዝተፈላለዩ ፀገማት ተበሊፆምን “ተዘርጊሕኻ ይኹን ተዓፂፍካ ሞት ሓደ እዩ” ዝብል ኣበሃህላ እናንበልበሉን፣ኣብ ትግራይና ናይ ትውልዲ ሓጓፍ ክፍጠር ታሪኽ ይቕረ ዘይብሎ ዓብዪ ገበን ይፍፅሙ ኣለው::ስለዚ ህዝቢ ትግራይ ፣ ደሙ
...
ዝተወደበ ክልላዊ ታስክ ፎርስ መሓውራቱ ክሳብ ታሕቲ ኣጠናኺሩ፣ምስ ህዝባዊ፣ ሞያዊ፣ ስቪክ ማሕበራትን ካልኦት መድረግቲ ኣካላትን ኢድ ንኢድ ተተሓሒዙ ንቕድሚት ክምርሽ ይግባእ። ብሄራዊ ክልላዊ መንግስቲ ትግራይ እቶም “ቅርሺ ብሳንዱቕ ወይ ሬሳ ብሳንዱቕ”ዝብል እከይ ኣበሃህላ እናንበልበሉን፣ ብህይወት መናኣሰይና ጅብኦም መሊኦም ዝሃጥሩ ዘለው ደለልቲ ንምምካት ቆሪፅና ንለዓል፣ ዝብል መልእኽቲ፣እንተመሓላልፍ፣ካብ ህዝቢ ውፅኢታዊ ምላሽ ከም ዝረክብ ብምትእምማን እዩ፡፡ በዚ ኣጋጣሚ ውጥም ቅልቅል ዝብል ዘሎ ኣንበጣ በረኻ ብዋናነት፣ ስግኣት ዓለም ኮይኑ ዘሎ፣ ተላባዲ ሕማም ኮረና ቫይረስ፣ ንምክልኻል መላእ ህዝቢ ትግራይ፣ ኣድላይ ዘበለ ኩሉ ክገብር ብሄራዊ ክልላዊ መንግስቲ ትግራይ ፃውዒቱ የቕርብ፡፡
ቢሮ ርክብ ህዝብን መንግስቲን ክልል ትግራይ፣
04 መጋቢት 2012 ዓ/ም
Leave a Reply"	7f2987440e75fd54a76711671f09c877
				"ካብ ቴክኖሎጅታት ትካል ዳናይት ዘኣኽሱም
ነብሲ ወከፍ ሰብ ነናይ ባዕሉ ቃሕ ዝብሎን ዝፈትዎን ዓይነት ምግቢ ኣለዎ። ገለገሊኡ ድልየት ምግቡ ዝገልፆ ኣጠዓዒሙ ብምብላዕ ጥራሕ ዘይኮነስ ኣፀቢቑ ምግቢ ብምስራሕ እውን እዩ። ኣብ ገዛውተን ኣፃብዕቲ ኢድ ዘቖርጥም ፀብሒ ዝሰርሓ ኣዴታት ብዙሓት እየን። ይኹን እምበር ናይቲ ከምዚ ዝበለ ሞያን ክእለትን ናብ ገንዘብ ዝቕይራን ንኻልኦት እውን ተረባሕቲ ዝገብራን ኣዴታት ቁፅረን ብዙሓት ኣይኮናን። ብኣንፃሩ ድማ ኣብ ከምዚ ዝበለ ተግባር ኣትየን መነባብሮአን ካብ ምልዋጥ ሓሊፈን ሽም ሃገረን ዘፀወዓ ውልቀ ዋዕሮታት ኣለዋ። ናብ ሰገር ባሕሪ እንተኸይድና በዚ መዳይ መርኣያ ዝኾነት ኣሜሪካዊት ዴብር ዴፈልድስ (ዴቢ) ንረክብ።
ዴቢ ቤተሰባ ብፈታዋይነት “ኩኲስ” ዝበሃል ዓይነት መግቢ ይፈልጡዋ። ኮይኑ ግና ብቤተሰባ ተሰሪሑ ዝቐረበላ ዘይኮነስ ባዕላ ሰሪሓ ን
... 
 ኣገባብ ዝተጀመረን እናተጠናኸረ ዝቐፀለን ስራሕ ኩኲስ “ዳናይት ዘ- ኣክሱም” ስርሑ እናሓየለ ፍርያታት ብስኩት፣ዳቦ ቆሎንን ኩኲስን የፍሪ ኣሎ። ኣብ ወርሒ ግንቦት 2007 ዓ/ም ብሞያ ብቕዓተን ነቲ ስራሕ ዘስርሕ ክእለት ምውናነን ምስ ኣረጋገፃ ንስርሐን ወሰንቲ ዝበሃላ ሓደሽቲ ማሽናት ዓዲገን። ንፈለማ ግዘ ብ2‚500 ብር ዝተዓደገት ማሽን መጥበሲት ኩኲስ ሐዚ 12 ሽሕ ብር ዝዋግኣ ማሽን ኣላተን። ብ45 ሽሕ ብር ከምኡ እውን 40 ሽሕ ብር ዝተዓደገት ማሽናት መልወሲ፣ መጋገሪ፣ መወሃሃድን መውፅኢ ቅርፅን እውን ኣለውወን። ካብ ንእሽተይ ብርኪ ጀሚረን ሐዚ ናብ ዝሓሸ ብርኪ ዝሰጋገራ ዘለዋ ወ/ሮ ይርጋለም፣ “ሰብ ክኽእሎ እየ ኢሉ እንተሰሪሑ ክልወጥ ከምዝኽእል ብተግባር ኣረጋጊፀ ኣለኹ” በሃሊት እየን። ናይዚ ውፅኢት ድማ ኣብ ባንኪ ዝተዓቖረ ልዕሊ 100 ሽሕ ብር ኣለወን። እዚ ኮይኑ ኣብ
...
 ዕድል ስራሕ ፈጢረን እየን። መፃኢ ኣንፈተን ሰፊሕ እዩ። ትካል ዳናይት ዘ- ኣኽሱም ካብቲ ሐዚ ዘለዎ ብርኪ ናብ ዝለዓለ ናይ ፋብሪካ ደረጃ ንምስግጋር ትልሚ ፅባሕ ወ/ሮ ይርጋለምን በዓል ገዝአንን እዩ። ከምዚ ዝበሉ ብዝቐለለ መበገሲ ካፒታል ተጠቒምካ ናብ ዝለዓለ ብርኪ ዘሰጋግሩ ብዙሓት ዘፈራት ስራሕ በብከባቢኡ ክስፋሕፍሑ መንግስቲ ይኹን ውድብ ንፁር ኣንፈት ቀሪፆም እናሰርሕሉ መፂኦም እዮም። ሐዚ እውን እንተኾነ ዝድለ ምትዕርራይ ኣወዳድባ ተገይሩ ንስራሕቲ ደኣንትን ተጠቃምነት ዜጋታትን ዝለዓለ ጠመተ ተዋሂቡ ይስርሐሉ ኣሎ። በብ ከባቢኡ ካብ ዝርከቡ ኣብነታውያን ተመኩሮታት መሰረት እናገበርካ ተረባሕነትካ ምዕባይን ንባዕልኻ ተረቢሕኻ ኣብ ዕብየት ሃገር ይኹን ፈጠራ ዕድል ስራሕ ንካልኦት ወገናት ምርባሕን ካብ ነብሲ ወከፍ ዜጋ ትፅቢት ዝግበር ዕማም ክኸውን ኣለዎ። ሰናይ ዓመት ይኹነልና።"	8b17442e151fd6a087cb018d9c1b958b
				"ካብ ሰራዊት ነጻነት ኦሮሞ ከምዝተፈለየ ዝዛረብ ሓደ ላዕለዋይ ወትሃደራዊ ኣዛዚ፣ ግጭት ናይ ክልል ኦሮምያ ሰላማዊ ፍታሕ ንክረክብ ከምዝሰርሓሉ ገሊጹ።
ሰበ-ስልጣን ሰራዊት ኢትዮጵያ ምስ ዝተመረጹ መሓውራት ዜና ኣብ ዘዳለዎ ናይ ቴለፎን ልዝብ፣ ድምጺ ጃል ሰኚ ነጋሳ እዩ ዝተባህለ መግለጺ፣ ምስ’ቲ ብኩምሳ ድሪባ ብናይ በረኻ ሽሙ ‘ጃል መሮ’ ዝነበረኒ ርክብ ኣቋሪጸዮ ኣለኹ ክብል ተሰሚዑ'ሎ።
ሽዱሽተ ኣባላት ኣለዎ ናይ ዝተባህለ ፈጻሚ ስራሕ ኣባል ከምኡ'ውን ኣብ ማእከላይ ዞባ ኣዛዚ ሰራዊት ነጻነት ኦሮሞ ዝነበረን ሰኚ እቲ ኣብ ክልል ኦሮምያ ዘሎ ግጭት ብሰላማዊ ኣገባብ ንክፍታሕ ድልየቱ ከምዝኾነ ጠቂሱ ኣሎ።
ምስ መንግስቲ ኢትዮጵያ ልዝብ ከምዘይጀመረ ዝገለጸ ሰኚ ነጋሳ: ካብ’ቲ ዕጡቅ ጉጅለ ዝተፈለየ፣ ""ሓደ ውልቀሰብ በይኑ ዝብሕቶ ስለዝኾነ’ዩ"" ይብል።
ነቲ ናይ ቴሌፎን ልዝብ መንግስቲ ኢትዮጵያ እዩ ኣዳልዪዎ ካብ ዝብል ሓበሬታ ወጻኢ፣ ድምጺ ኣመሪካ ብናጻ ወገን ነቲ ልዝብ ከረጋግጾ ኣይካኣለን።
ሰበ ስልጣን ሰራዊት ኢትዮጵያ ኣብ እዋን’ቲ ይ ቴሌፎን ልዝብ ልዝብ ዝሃብዎ ርእይቶ የለን’። ብዘይካ'ዚ፣ ድምጺ ኣመሪካ ካብ ሰራዊት ነጻነት ኦሮሞ ግብረ መልሲ ንምርካብ ዘካየዶ ፈተነ ኣይተዓወተን።
ቅጥዒ"	60bebcc032edd0b22d6d9bdc2c3607c4
				"ጡረታ
ኣብ ስዊዘርላንድ ደቂ ተባዕትዮ ጡረታ ዚወጽኡሉ ዕድመ 65 ደቂ ኣንስትዮ ኸኣ 64 ዓመት እዩ ። ካብ 2024 ኣትሒዙ እቲ 65 ዓመት ዝዕድሚኡ ጡረታ ንዅሉ ሰብ ክምልከቶ ኢዩ።
ከምዚ እንተድኣ ዄንካ ናይ እርጋን መልዕሎ ክትረክብ ኢኻ -
- እንተ ወሓደ ን12 ወርሒ ኣብ AHV IV
- ኣብ ስዊዘርላንድ ትነብር ኣለኻ፣ ሰራሕተኛ መጻምድትኻ ኸኣ እንተ ወሓደ ዕጽፊ እቲ ዝተሓተ ወፈያ ኸፊሉ እዩ
- እንተ ወሓደ ንሓደ ዓመት ዚኸውን ትምህርቲ ወይ ክንክን ክትረክብ ትኽእል ኢኻ
ኣብ ቀዳመይቲ መዓልቲ እታ ጡረታ እትወጸላ ወርሒ ናይ እርጋን መልዕሎ ኽትረክብ ኢኻ። እቲ ናይ እርጋን መልዕሎ ኣብ መወዳእታ እታ እቲ ጡረታ ዝሞተላ ወርሒ ኢዩ ዝውዳእ።
ቀመር ናይ ተራ ናይ እርጋን መልዕሎ ኣብ ከምዚ ዝስዕብ እተመርኰሰ ኢዩ -
- ዓመታት ወፈያ
- ኣታዊኻ
- ክብሪ ኽንክንን ትምህርትን
ብዘይምቍራጽ
... 
ረሉ እዋን ካብ 1 ጥሪ ድሕሪ መበል 20 ልደቱ ኽሳዕ እቲ ናይ እስትሕጋግ መሰል ብቐጻሊ ኺወሃብ ዚከኣል እንተ ዀይኑ እቲ ወፈያ ዚግበረሉ እዋን ከም እተዛዘመ ጌርካ እዩ ዚርአ ።
ንኣብነት ነቲ ብዕድመ ዝደፍአ መልዕሎ ተዓጻጻፊ ኽትገብሮ ትኽእል ኢኻ፦
- ቅድሚ 1-2 ዓመት ነቲ ብዕድመ ዝደፍአ መልዕሎ ኽትቅበሎ ትኽእል ኢኻ። ድሕሪኡ ንብምሉኡ መልዕሎኻ ዝወሓደ ናይ ዕድመ መልዕሎ ኽትረክብ ኢኻ።
- ነቲ ናይ ቀደም መልዕሎ እውን ን1-5 ዓመት ኬናውሕ ይኽእል እዩ። ድሕሪኡ ንብምሉኡ ጡረታኻ ተወሳኺ ናይ እርጋን መልዕሎ ኽትረክብ ኢኻ።
ተወሳኺ ሓበሬታ ኣብዚ ኽትረክብ ትኽእል ኢኻ፦ ብዛዕባ ተዓጻጻፍነት ዘለዎ መልዕሎ እትገልጽ ጽሕፍቲ
እቲ ብዕድመ ዝደፍአ መልዕሎ ኸም ደሞዝ ዘይኰነስ ወትሩ ኣቐዲምካ እዩ ዚኽፈል።
SVA St.Gallen ወትሩ ነቲ ወርሓዊ ረብሓታት ኣብ መበል 4 መዓልቲ ስራሕ እ
...
 ቈልዑ መልዕሎ ኽትረክብ ትኽእል ኢኻ፦
- ክሳዕ 18 ዓመት ዝዕድሚኦም
- ናይ መጀመርታ ዕድል ትምህርቲ ኽሳዕ ዚውድኡ
- ግናኸ ወዲ 25 ዓመት ምስ ኰነ
እቲ ብዕድመ ዝደፍአ መልዕሎ ገና ብንእሽቶኡ ምስ ወጸ ናይ ቈልዑ መልዕሎ ኣይግበረሉን ኢዩ።
ናይ ቈልዑ መልዕሎ ናይ ምርካብ መሰል ኣብ ኣተዓባብያ ቘልዑ እውን ዝውዕል ኢዩ ።
ነቶም ዘዕበይዎም ውሉዳት ጡረታ ኽሳዕ እትወጹ መልዕሎ ኣይክትረኽቦምን ኢኻ። ውሉዳት መጻምድቲ እውን ካብዚ እተፈልየ እዩ ።
ናይ ጥዕና መምርሒ ""ኣብ ስዊዘርላንድ ብዕድመ ምድፋእ""
እዚ መምርሒ ጥዕና እዚ ነቶም ብዕድመ ዝደፍኡ ስደተኛታትን ንኣዝማዶምን ተባሂሉ እዩ ተዳልዩ ። ንጡረታ ብኸመይ ከም እትዳሎን ድሕሪኡ ንእተወሰነ እዋን ብኸመይ ከም እትዳሎን ሓበሬታ ኽትረክብ ኢኻ።
ናይ ርክብ ነጥብታት
ኣብ ቀረባኻ ዝርከብ ርክብ ቦታ ምእንቲ ከነርእየካ ፖስትኮድካ ኣእቱ።"	871785695ab12caae7e3e13ba2de5bbc
				"ሓደ ተመሃራይ ኣብ ፍሉይ ትምህርቲ ብኸመይ ክጅምር ይኽእል?
ሓደ ኣውራጃ ፍሉይ ኣገልግሎት ትምህርቲ ዘድልዮም ተማሃሮ ብኸመይ ክረኽቦም ይኽእል?
ኣብ መሰረት Individuals with Disabilities Education Act (IDEA፣ ሕጊ ትምህርቲ ንስንኩላን ውልቀሰባት) ን ሕጊ ፍሉይ ትምህርቲ ግዝኣትን፣ ኣውራጃታት ንኹሎም ኣብቲ ኣውራጃ ዝነብሩ ተማሃሮ ፍሉይ ኣገልግሎት ትምህርቲ ከድልዮም ዝኽእል ናይ ምልላይ ኣወንታዊ ግዴታ ኣለዎም። እዚ ሓላፍነት “Child Find (ህጻን ረኸብ)” ይበሃል። ኣውራጃታት ስንኩላን ተማሃሮ ንኽልለዩ፣ ንኽርከቡን ንኽግምገሙን ዝሕግዝ ፖሊሲታትን ኣገባባትን ኣብ ስራሕ ክህልዎም ይግደዱ።
ውላድካ ንፍሉይ ትምህርቲ ዝምልከት ገምጋም ናብ ቤት ትምህርቲ ኣዉራጃ ክውከስ ኣለዎ። ፍሉይ ትምህርቲ ገምጋም ንምክያድ፣ እቲ ኣውራጃ ንሓደ ተማሃራይ ክግምግሞ ኣለዎ ድ
... 
ተመዝገበ መዛግብቲ ተማሃራይ ምርካብ ክጅምርን እቲ ተማሃራይ ቅድሚኡ ዝነበረ ናይ ቤት ትምህርቲ ዲስትሪክት ኣብ ውሽጢ 2 ናይ ትምህርቲ መዓልታትን መዛግብቲ ቤት ትምህርትን ኣብ ዝሓጸረ ግዜ ኣገዳሲ ሓበሬታ ክህብን ይጠልብ።
እቲ ኣውራጃ ንሓደ ህጻን ኣብ ኩሉ ስንክልና ዝጥርጠረሉ ከባቢታት ክግምግሞ ኣለዎ። ገምጋም ፍሉይ ትምህርቲ ክልተ ዕላማታት ኣለዎ፤ 1) ንኣገልግሎት ብቑዕ ምዃኑ ንምውሳን፣ ከምኡ’ውን 2) ውልቃዊ መደብ ትምህርቲ ምእንቲ ክምዕብል፣ ድሌታትን ጥንካረታትን ናይቲ ተማሃራይ ንምልላይ። እቲ ኣውራጃ ኣብ ኩሉ መዳያት ዝተጠርጠሩ ስንክልና ክግምግም ስለዘለዎ ወሳኒ እዩ፣ ኣገዳሲ ነጥቢ እዩ። ሓደ ሓደ ግዜ ሓደ ተማሃራይ ካብ ሓደ ንላዕሊ መዳያት ጸገማት ከጋጥሞ እዩ። ሓደ ኣውራጃ ሓደ ተማሃራይ ኣብ ሓደ ከባቢ ንፍሉይ ትምህርቲ ብቑዕ ኮይኑ ምስ ተረኽበ ነቲ ገምጋም ደው ከብሎ ይኽ
...
ዝሕተት፣ እቲ ኣውራጃ ንወለዲ ናጻ ገምጋም ኣበይ ክረክብ ከም ዝኽእል ሓበሬታ ክህብ ኣለዎ። እቶም ወለዲ መን ነቲ ገምጋም ከም ዝገብር ክመርጹ ይኽእሉ። እቲ ወረዳ ነቲ ናጻ ገምጋም ንኽግበረሉ ዝቐረበ ሕቶ እንተተቓዊሙ፣ ብግቡእ መስርሕ ፍርዲ ንኽሓትት 15 ናይ ዓውደ ኣዋርሕ መዓልታት ኣለዎ። እቲ ኣውራጃ ኣብ ውሽጢ 15 ናይ ዓውደ-ኣዋርሕ መዓልታት ንኽስማዕ እንተዘይሓቲቱ፣ ሽዑ ነቲ ናጻ ገምጋም ክኸፍል ኣለዎ ወይ ድማ ሓደ ንተማሃራይ ወይ ስድራቤት ብዘይ ዝኾነ ወጻኢታት ከምዝወሃብ ከረጋግጽ ኣለዎ። እቲ ናይ ሰማዒ/ቤት-ፍርዲ ሓላፊ ናይቲ ኣውራጃ ገምጋም ግቡእ ምዃኑ እንተ ወሲኑ፣ እቲ ወላዲ ጌና ንናጻ ገምጋም ናይ ምርካብ መሰል ኣለዎ፣ እንተኾነ ግን እቲ ኣውራጃ ክኸፍሎ የብሉን። እቲ ወረዳ ዋላ እውን ክኸፍሎ እንተዘይተገደደ ውጽኢት ናይቲ ነጻ ገምጋም ሕጂ እውን ኣብ ግምት ከእቱ ኣለዎ።"	661b8cd2619e8ed9799fa862169a02cc
				"ጸብጻብ ብሞኒቶር ኣፍሪካ ሞኒቶርስ ካብ ሱዳን
ንዓመተ 2016 ኣብ ምውፍናው ንዓመተ 2017 ድማ ኣብ ምቅባል ንረከብ ኣለና። ዋሕዚ ስደተኛታት ኤርትረኣውያን ኣብ ዓመተ 2016 ከመይ ነyሩ፧ እቲ ዋሕዚ ነክዩ ዶ ወይስ ወሲኹ፧ ነዚ ምልላይ ኣገዳሲ ኮይኑ ስለ ዝተራእየኒ ኣብዚ ናይ መወዳእታ ወርሒ ናይ ዓመተ 2016 ኣብዚ ነጥቢ ኣተኲረ ነዚ ጸብጻብ ከዳልዎ መሪጸ ለኹ።
ኣብዚ ክዝንጋዕ ዘይብሉ ነዚ ጸብጻብ ከነዳሉ ከለና ኣብ ሱዳን ኣፍና መሊእና ወይ ውን ብናጽነት ክንሓትት ብዙሕ ጸገማት ኣሎ። ብፍላይ ብወገን መንግስቲ ሱዳን ኮምኡ ድማ ብኣባላት ጸጥታ ሱዳን ዝወሃብ መግለጺታት ንዋሕዚ ኤርትራውያን ስደተኛታት ብዝምልከት ሓደ ርጉጽ ዝኾነ ወይ ውን ጭቡጥ ሓብሬታ ክህቡኻ ኣይክእሉን እዮም። ሰለዚ ካብተን ኣብ ምብራቅ ሱዳን ዝረከባ ማዓስከራት ስደተኛታት፡ ብፍላይ ኣብ ማዓስከር ስተደኛታት ሸገራብ
... 
፡ ንዝበዝሕ ኣባል ምክልኻል ንስዴት ከም ዘምርሕ ገርዎ ኣሎ ። እዚ ሓብሬታ ካብቶም ብጭቡጥ ከምኡ ምስ ኣጋጠሞም ሃዲሞም ኣብ ማዓስከር ሸገራብ ተዓቊቦም ዘለዉ ኣባላት ሓይልታት ምክልኻል ኤርትራ ዝረኸብናዮ ሓበሬታ እዩ።
ኣብ’ዚ ዓመተ 2016 ድሕሪ ኣባላት ሓይልታት ምክልኻል ኤርትራ፡ ኣብ 2ይ ደረጃ ዝርከቡ ተምሃሮ 2ይ ደረጃ ቤት ትምህርቲ ዋርሳይ ይከኣሎን ካብ ካልኦት ቤት ትምህርትታትን ዝመጹ እዮም። ኣብ ማዓስከር ስደተኛታት ሸገራብ ምስ ኣተዉ ንጠንቂ ስደቶም፡ ማለት (refugee case) ገደብ ዘይብሉ ወትሃደራዊ ዕስክርና ወይ ውን ሃገራዊ ኣገልግሎት ኢሎም ስለዘመዝግብዎ፡ እቲ ዝበዝሐ ብላዕላዋይ ኮሚሺን ስደተኛናት ሕቡራት ሃገራት (UHNCR) ተመዚጊቡ ዘሎ ጉዳያት ገደብ ዘይብሉ ወትሃደራዊ ዕስክርና ጠንቂ ስደት ኤርትራውያን ኮይኑ ከም ዘሎ ይገልጹ።
ካልእ ሓድሽ ተርእዮ ኣብዚ ዓመተ
...
ርድን ብUHNCR እትወሃብ መለለዪ ስደተኛ ካርድን ሒዞም ብሕጋዊ ኣገባብ ካብ ሱዳን ክወጹ ዝደልዩ ክኾኑ እንከለዉ፣ ገሊኦም ድማ ትኽ እሎም ንሊብያ፡ ማእከላይ ባሕሪ ሰጊሮም ንኢውሮጳ ዘቋምቱ ስደተኛታት እዮም። እቶም ኣቐዲምና ዝገለጽናዮም ስደተኛታት ከም ስደተኛታት ኣብ UNHCR ክምዝገቡ ከለዉ፡ እቶም ዲሕሪና ዝገለጽናዮም ግን ከይተመዝገቡ ዝኸዱ ስደተኛታት እዮም። ከምኡ ድማ እዞም ስደተኛታት ኣብ ክልተ ክንከፍሎም ንኽእል ኢና። ገሊኦም ኣብ ቤት ጽሕፈት ስደተኛታት ምብራቕ ሱዳን ተመዝጊቦም ከም ስደተኛታት ኣብ’ቲ ምብራቕ ሱዳን ማሕበረ-ቆጠባዊ ህወይት ተሃሂዶም ክነብሩ ዝኽእሉ ክኾኑ ከለዉ፡ ገሊኦም ድማ ኣብ ቤጽ ሕፈት UNHCR ተመዝጊቦም ግን ኣብ’ቲ ማሕበረ-ቆጠባዊ ምብራቕ ሱዳን ዘይተጸንበሩ።
ወግዓዊ ኣሃዛት ዋሕዚ ስድተኛታት ኤርትራውያን ንምርካብ ኣፍሪካ ሞኒቶርስ ጻዕሪ ይገብር ኣሎ።"	f5d0768c2ab01a6c0cd6af3f737dc13f
				"እቲ ኣብ በርሊን፣ ናይ ጽዕነት መኪናት ተጠቒሙ 12 ሰላማውያን ዘጥፍአ ቱኒዝያዊ ኣሸባሪ ብፖሊስ ዓዲ ጥልያን ኣብ ከባቢ ሚላኖ ድሕሪ ምቕታሉ፣ ሓይልታት ጸጥታ ጀርመን መሳርሕቱ ንምርካብ ሃድን ይቕጽሉ ከምዘሉ ማዕከናት ዜና ሓቢረን።
እቲ ኣብ በርሊን፣ ናይ ጽዕነት መኪናት ተጠቒሙ ኣብ ዕዳጋ ልደት 12 ሰላማውያን ዘጥፍአ ቱኒዝያዊ ኣሸባሪ ብፖሊስ ዓዲ ጥልያን ኣብ ከባቢ ሚላኖ ድሕሪ ምቕታሉ፣ ሓይልታት ጸጥታ ጀርመን ኣብቲ ውዲት ንዝተሓባበሩዎ ሰባት ንምርካብ ሃድን ይቕጽሉ ከምዘሉ ማዕከናት
እቲ ኣብ በርሊን፣ ናይ ጽዕነት መኪናት ተጠቒሙ ኣብ ዕዳጋ ልደት 12 ሰላማውያን ዘጥፍአ ቱኒዝያዊ ኣሸባሪ ብፖሊስ ዓዲ ጥልያን ኣብ ከባቢ ሚላኖ ድሕሪ ምቕታሉ፣ ሓይልታት ጸጥታ ጀርመን ኣብቲ ውዲት ንዝተሓባበሩዎ ሰባት ንምርካብ ሃድን ይቕጽሉ ከምዘሉ ማዕከናት ዜና ሓቢረን።
እቲ ኣሸባሪ ካብ ጀርመን ብፈረንሳ ኣቢሉ ዓዲ ጥልያን ድሕሪ ምእታዊ ብፖልስ ወረቐት መንነት ምስ ተሓተተ ቶኪሱ ንሓደ ፖሊስ ድሕሪ ምውግኡ እዩ ብሓደ ካልእ ፖሊስ ተቐቲሉ።
ቻንሰለር ጀርመን ኣንጀላ መርኸል፣ “እቲ ገበነኛ ምእላዩ ቅሳነት ዝህብ ኳ እንተኾነ፣ እስላማዊ ሽበራ ገን ንዓና ቀጻሊ ስግኣት እዩ” ኢላ። ብቐዳምነት እትሰርዕ ድሕነት ዜጋታታ ምዃኑ ብምምጥቃስ ድማ፣ ጸጥታ ጀርመን ንምጽናዕ ናይ ሕጊ ለውጥታት ክግበር ምዃኑ ኣፍኢማ።
ጀርመን ነቲ ኣብ እዋን ናዚ ዘጋጠማ ታሪኻዊ ውርደት ንምቕያር ኣብዚ ዝሓለፈ 70 ዓመታት ሰብኣዊ ሓርነት ዘእንግድ ናይ ሕግን ቅጥዕታትን ለውጥታት ብምትእትታው ሩፍታ ዜጋታታ ዘረጋገጸ ኩነታት ፈጢራ ኳ እንተጸንሐት፣ ሕጂ ግን ብሰንኪ እስላማዊ ጥሩፍነት እቲ ኣማዕቢላቶ ዝጸንሐት ምዕቡል ናይ ህይወት ባህሊ ኣብ ሓደጋ ኣትዩ ከይፈተወት ነዚ ሓድሽ ክዉንነት ክትገጥሞ ተገዲዳ ‘ላ።"	525738dd4f5fc9c94c3bf99833455b06
				"Date: Saturday, 08 October 2022
ኣብ’ዚ ቅንያት’ዚ፡ ጃንዳ ወያነን ኣማለድቱን፡ ግጭት ትግራይ ካብ ውሽጣዊ ጉዳይ ኢትዮጵያ ሓሊፉ፡ ኣካል ናይ’ቲ ዞባ ቀርኒ ኣፍሪቃ ንምቁጽጻርን ንምዕብላልን ዝካየድ ውድድር ርእሰ-ሓያላን (ኣመሪካ፡ ሩስያን ቻይናን) ምዃኑ፣ ወያነ እንተተሳዒሩ ድማ ንኣመሪካን መሻርኽታን ዓቢ ስግኣት ከምዝፈጥር ንምእማን ዝዓለመ ሓድሽ ቃና ከጋውሑ ይስምዑ’ለዉ።
ወያነን ኣሳሰይቱን ኣቐድም ኣቢሎም፡ ግጭት ትግራይ ምስ ጉዳይ “ጥሕሰት ሰብኣዊ መሰላት” ብምትእስሳር፡ ብመንገዲ “ተጣበቕቲ ሰብኣዊ መሰል ኢና” ዝብላ ትካላትን መጋበርያታት ማዕከናት ዜናን ዘጋውሕዎ ዝነበሩ ኣእዛን ማሕበረሰብ ዓለም ዘደንቆረ ኣውያት ክሰምዕ ንዝጸንሐ፡ እቲ ዘመተ ብሓንሳብ ናብ ካልእ ኣንፈት ምቕያሩ ክገርሞ ይኽእል ይኸውን። ኣብ ባይታ ዘሎ ምዕባለታት ንዝከታተል ግን፡ ኣብ’ዚ መወዳ
... 
ወትን ዓባቢጥካ፡ ንወያነ ካብ ተሓታትነት ምድሓን’ዩ።
እንተኾነ ብግናዕ ኢድ ብርሃን ጸሓይ ምኽዋል ዝከኣል ኣይኰነን። ጠንቂን ኣመዓብብላን ግጭት ትግራይ፡ ብፕሮፖጋንዳዊ ምዕብላዂ ክሕባእ ዘይክእል እምብዛ ንጹር’ዩ።
ስለዝዀነ፡ በዚ ኣብ ኢትዮጵያ ተፈጢሩ ዘሎ ከቢድ ጸጥታውን ሰብኣውን ቅልውላውን ናይ ኲናት ገበንን ተሓታቲ፡ እዚ ዓንዳሪ ጉጅለ ጥራይ’ዩ። ግጭት ትግራይ እምበኣር ምስ ጂኦ-ፖለቲካዊ ውድድር ርእሰ-ሓያላን ዘተኣሳስር ምኽንያት የብሉን።
ንዞባዊ ጉዳያት ብዝምልከት፡ ፖሊሲ መርገጺ ኤርትራ ካብ ነዊሕ ኣትሒዙ ንጹርን ዘየሻሙን እዩ። ዞባ ቀርኒ ኣፍሪቃን ቀይሕ ባሕሪን፡ ማእከል ዓለማዊ ጥሙሓትን ውድድራትን ኮይኑ ብምጽንሑ፡ ህዝብታት ዞባና እምብዛ ተጎዲኦም’ዮም። ንህዝቢ ኤርትራ መሰል ናጽነቱ ብምግሃስ፡ ነዊሕን ደማዊን ኲናት ዘስዓበ ጂኦ-ፖለቲካዊ ስትራተጂ ኣካል ናቱ’ዩ። ምትእትታው 
...
ስ ጸጥታ ቀርኒ ኣፍሪቃን ቀይሕ ባሕሪን ጥራይ ዘይኮነ፡ ኣብ ካልእ ዞባዊ ጉዳያት እውን፡ ዋላ ኣብ ዘቤታዊ ሽግራት ውልቀ-ሃገራት፡ “ፈጽሚን ፍታሕን ብቐንዱ ብሰብ ጉዳይ’ዩ” ዝብል መትከላዊ ኣረኣእያ ኣለዋ። ካብዚ መትከል’ዚ ብምብጋስ ድማ፡ ንምትእትታው ግዳማውያን ሓይልታት ኮነ ምእህጓር ዘቤታዊ ጉዳያት ኩሉ ሳዕ ኣኽሪራ ምስ ተቓወመት’ያ። ግዳማዊ ምትእትታው ዘላቒ ሰላምን ጸጥታን ዘረጋግጽ ከምዘይኮነ ጽኑዕ እምንቶ ኣለዋ። ኣብዚ ዞባ ዘሎ ኣራግጽ ዓበይቲ ሓይልታት ኣብቂዑ፡ ልኡላውነት ህዝብታትን ሃገራትን ናይዚ ዞባ ክብረት ክዋህቦ’ዩ ድሌት ኤርትራ። ሃገራት’ዚ ዞባ ከኣ፡ ሰላምን ጸጥታን ዞባአን ናይ ምውሓስ ሓላፍነት ባዕለን ክስከማ፡ ኣብኡ ከይተሓጽራ እውን፡ ኣብ ምውሓስ ጸጥታ ዞባአን ብናይ ሓባር መረዳእታ ኪጸምዳ፡ ሓባራዊ ጸጋታተን ተመላሊኡ ዝሰርሓሉ ኣልያ (መካኒዝም) ክፈጥራ ትብህግ።"	16d6bd9b6962ec945862aaa0f8a91532
				"27 ሰነ 2015 ዓ.ም
ትማሊ ሽምን ምስልን ኣሉላ ሰለሞንን ጋዜጠኛ ስታሊን ገብረስላሰን ብምጥቃም ዝተሰርሑ ናይ ፌስቡክ ቅዳሓት ክልቲኦም ኣንጻር ብተናጸል ዝሰርሑሎም ሚዲያታት ከም ዝዘመቱ ዝገልጹ መልእኽታት ክዝርግሑ ተዓዚብና።
እቲ ብሽም ኣሉላ ሰለሞን ምዃኑ ዝርኣይ ናይ ፌስቡክ ገጽ “ሞት ለዛራ ሚዲያ፤ ድል ለቲኤምኤች” ዝብል ብቋንቋ ኣምሓርኛ ዝተዳለወ ጽሑፍ ክሕዝ እንከሎ፡ ብተመሳሳሊ ብሽም ስታሊን ዝተመስርሐ ኣካውንት ድማ “ሞት ለቲኤምኤች፤ ድል ለዛራ ሚዲያ” ዝብል መልእኽቲ ኣለዎ።
እዞም መልእኽታት ኣብ ሓደ ለጊቦም ኣብ ገሊኡ ዋዛ ብዝመስል መገዲ ክውዝዑ እንከለው፡ ገለ ተጠቀምቲ ማሕበራዊ ሚዲያ ድማ ክልቲኦም ውልቀሰባት ብውልቃዊ ቅርሕንቲ ኣብ ጽልኢ ከም ዝርከቡ ዝገልጹ ዘይብሎም መልእኽታት ከሕልፉሎም ኢትዮጵያ ቼክ ክዕዘብ ክኢሉ’ዩ።
ገሊኦም ድማ፡ እዚ ብሽም ክልቲኦም ውልቀሰባት
... 
ቕንዐ ብዝመስልን ዝቐረበ ምስሊ ‘ሼር’ ብምግባት ኣብ ልዕሊ ኣሉላ ሰለሞን ዘቕንዑ ክስታት ከቕርቡ’ውን ይርኣዩ።
ኣብዚ ጉዳይ ኢትዮጵያ ቼክ ንጋዜጠኛ ስታሊን ገብረስላሰ ከምኡ’ውን ኣሉላ ሰለሞን ዘዘራረበ ኰይኑ፡ እቶም ብሽሞምን ምስሎምን ዝተዳለው መልእኽታት “ምስሩሓትን ሓሶትን” ምዃኖም ኣረጋጊጾም።
ኣሉላ እቲ ብሽሙን ምስሉን ዝተመስርሐ ምስሊ ስኑዕ ከም ዝዀነ ብምግላጽ ኣብ ዝተፈላለዩ እዋናት ከምዚኦም ዝኣመሰሉ ግጉይ ምስልን ሓበሬታን ዘሕልፉ ጽሑፋት ብሽሙ ክውዝዑ ምጽንሖም ሓቢሩ።
ጋዜጠኛ ስታሊን ብወገኑ እቲ መልእኽቲ “ስኑዕ” ምዃኑ ኣረጋጊጹ።
ኢትዮጵያ ቼክ ኣብ ወግዓዊ ናይ ፌስቡክ ገጽ እቶም ውልቀሰባት ብዝገበሮ ዳህሳስ’ውን እዞም መልእኽታት ኣይርኣዩን።
ክሳብ ሕጂ ትኽክለኛ ኣካውንት ፌስቡክ ኣሉላ ሰለሞን ‘Alula Solomon’ ዝብል ሰማያዊ መረጋገጺ ምልክት ፌስቡክን ልዕሊ 30
...
w.facebook.com/alulasolomonk ኰይኑ፡ ወግዓዊ ናይ ፌስቡክ ኣካውንት ጋዜጠኛ ስታሊን’ውን Stalin Gebreselassie ዝብል ሰማያዊ መረጋገጺ ምልክት ዘለዎ https://www.facebook.com/stalinna ምዃኑ ይፍለጥ።
ኣሉላ ሰለሞን መስራቲ ትግራይ ሚዲያ ሃውስ ዝተባህለ ኣብ ማሕበረ ፖለቲካዊ ጉዳያት ትግራይ ትኹረት ገይሩ ዝሰርሕ ቴሌቪዥን ሳተላይትን ተንታኒ ፖለቲካን ምዃኑ ይፍለጥ።
ጋዜጠኛ ስታሊን ገብረስላሰ ብወገኑ ኣብ ማሕበራዊ ሚዲያ ፌስቡክን ዩትዩብን ብሰፊሑ ዝፍለጥ ተንታኒ ፖለቲካ እዩ። ኣብዚ ሕጂ እዋን ‘ዛራ ሚዲያ’ ኣብ ዝተባህለ ናይ ዩትዩብ ሚዲያ ክሰርሕ እንከሎ፡ ቅድም ኢሉ ጋዜጠኛ ትግራይ ሚዲያ ሃውስ ከም ዝነበረ ይዝከር።
ተመሳሲሎም ዝኽፈቱ ናይ ሓሶት ገጻትን ኣካውንታትን ብዘይምስዓብ ካብ ዝርግሐ ናይ ሓሶትን ስኑዓትን ሓበሬታታት ዓርስና ንሓሉ።"	b607621d6ab8a00bd488f88280d4c8d3
				"ጨንፈር ሰዲህኤ ዓባይ ብሪጣንያ ወራሓዊ ኣኼባኡ ኣሰላሲሉ
2020-11-17 18:38:31 Written by ጨንፈር ዓ/ብሪጣንያ Published in EPDP News Read 120 timesጨንፈር ሰዲህኤ ዓባይ ብሪጣንያ ብሰኑይ ዕለት 16 ሕዳር 2020 ወራሓዊ ኣኼባኡ ኣሰላሲሉ። ኣብቲ ዝተኻየደ ኣኼባ ኣባላት ሰልፊ ዓበይቲ ጨንፈራውን ሰልፋውን ሃገራውን ጉዳያት ብስፍሓት ንምዝርራብ ነዞም ዝስዕቡ ኣጀንዳታት መምዩ ብዕቱብ ዘቲዩ።
ሀ - ንጨንፈር ዓባይ ብሪጣንያ ብዝምልከት
1 - ውደባን ሰልፋዊ ጎስጓስን
2 -ምጣኔ ሃብታዊ ጉቡኣትን ወፈያን
3 - ተራ ኣባል ኣብ ሰልፋዊ ጉዳያትን ምስ መሓሱት ደምበ ተቓውሞን ብፍላይ ህዝባዊ
ምንቅስቓስ ይኣክልን
ለ - ሰልፍናን ደምበ ተቓውሞ ብመንጽረ ፓለቲካዊ ውድባትን ኤርትራ ብሰፊሑ
ሓፈሻዊ ሓበሬታ ምስ ዝተኻየደ ስርርዕ (ታስክ ፎርሳት) ብምትሕሓዝ መብሪሂ ተዋሂቡ ዝተረፈ
ድማ ንዝመጽእ ናይ ምሉእ ኣባል ኣኼባ ክንጽበየሉ ተሰማሚዕና።
ሐ - ኣብ ኤርትራን ከባቢኣን ዝኸይድ ዘሎ ምዕብልናታትን፡ ዘሕዝን ውግእን ብዕቱብን ሓላፍነት
ብዝመልኦ ተረድኦን ዘቲናልሉን ኮኒንናዮን።
ብሰንኪ ጠላሚ ሰርዓት፡ ህዝቢ ኤርትራ ንዓሰርታት ዓመታት ኣደዳ ውግእን ኣደራዕ ዘይውዳእ ዕስክርናን ኮይኑ ምህላዉ እንደገና ኣስሚርናሉ።
*ንምክልኻል ሓይልታት ኤርትራ ብፍላይ ንህዝብና ድማ ብሓፈሻ እምቢ ንውግእ ክብል ጻዊዕትና ቀጻሊ ክኸውን ኣስሚርናሉ።
ብኩሉ መሳሪሒና ንህዝቢ ዓለምን ኣሎዋ ዝበሃላ ዓለም-ለኻዊ ውድባት ጸረ ኣዕናዊ ዝኾነ: ንስልጣኖም ጥራይ ዝጠመተ ኩናት ድው ክብል ግዴኦም ክበርክቱ ጻዊዒትና ክንደጋግሞ ወሲንና።
ዓወት ንህዝቢ ኤርትራን፡ ዝኽሪ ንምእንቲ ዝገሃስ ዘሎ ልዑላውነት ክቡር ሂወቶም ዝኸፈሉ ደቁን።"	c9bd39e5b60ce1d38799bc2c302b01e7
				"እዋናዊ ዜናታት
- ናይ ሓዘን መግለጺ፣ደሞክራስያዊ ግንባር ሓድነት ኤርትራ፡
- ደምዳሚ መግለጺ፣ስሩዕ ኣኼባ ፈጻሚ-ኣካል፡ ደሞክራስያዊ ግንባር ሓድነት ኤርትራ /ደ.ግ.ሓ.ኤ/
- ቃል ሓዘን ጨንፈር ሽወደን ግንባር ሃገራዊ ድሕነት ኤርትራ
- ቃል ሓዘን ግንባር ሃገርዊ ድሕነት ኤርትራ/ ሕድሪ ጨንፈር ጀርመን
- ናይ ሓዘን መግለጺ ግንባር ሃገራዊ ድሕነት ኤርትራ-ሕድሪ
- ኤርትራ ካብ 2015 ንነጀው ቀጥታ ተጠቃዒት ናይ’ቲ ብኤል ኒኖ ዝፍለጥ ምዝባዕ ኣየር ኮይና ምጽናሐ ተገሊጹ
- ናይ ሓዘን መግለጺ ብደግሓኤ ዞባ ኤውሮጳ
- ናይ ሐዘን መግለጺ
- ቃል ሓዘን
- መግለጺ ሓዘን፡
- ክልተ ዲፕሎማት ስርዓት ህግደፍ ነቲ ስርዓት ከም ዝራሕርሑ ይግለጽ ኣሎ
- ምስጋና
- ሓድነት ኤርትራውያን ንፍትሒ ኣብ ዓባይ ብሪጣኒያ ዝተባህለ ማሕበረ ተመስሪቱ
- ኤርትራውያን ተቐማጦ ሕቡራት መንግስታት ኣመሪካ፡
... 
ፈዲ ትቃለሶ ደኣምበር በትርዕ መን ከማኻ ኢልካ ኣይትወድሶን።
ሎሚ ሎሚ ብፍላይ ኣብ መራኸቢታት ስርዓት ህግደፍ ዝስማዕ ርእይቶታት ግን እንታይ ወሪዱና ዘብል’ዩ። ካባና ካብ’ቶም ሰብ ቤት ሓሊፉ ዓለም ዝፈልጦ ጭው ዝበለ ምልኪ ኣብ ሃገርና ነጊሱ እናሃለወ፡ ኣብ ዓለም ዘይርካ ከም ኣባና ኣብ ኤርትራ ዘሎ ሰላም ኣይትረክብን። ብዙሓት ሃገራት ብሓዊ ክነዳ እንከለዋ ኣብ ኤርትራ ግን ሰብ ነንባዕሉ ኣይተሓራረድን። ኣብ ጎደናታት ኮነ ገጠራት ከም ድልየትካ እግርኻ መሊእኻ መን ኢኻ ዝብለካ ዘይብልካ ሽናዕ ክትብል ኣብ ኤርትራን ኤርትራውያን ጥራሕ ዝርከብ ጸጋ’ዩ። ህዝቢ ኤርትራ’ኮ መወዳድርቲ የብሉን። ፍሉይ እኳ’ዩ። መርሕነትና’ኮ ምስቶም ካልኦት ዝወዳደር ኣይኮነን። ፍሉይ ብቕዓት፡ ህዝባዊ ፍቕሪ፡ ባህሊ ስራሕ ዘለዎ ውፉይን ምቕሉልን መሪሕነት’ዩ። ከማና ከም ኤርትራውያን ሕድሕዱ ዝፋቐር ህዝቢ የ
...
ም የንቱታት ለቡኑኽር ጉኑዂር መንድርተነኲ።
- ባሕሪ ኤርትራ ጥሙይ ዘየዕንግል፡ ድራር ዓይኒ
- ሰሪሕናን ንሰርሕ ኣለናን በበይኑ’ዩ
- ኣብ እንዳ ህግደፍ ሓተትን ተሓታትን ኩሎም ሓደ
- ካልኦት ዘዝበልዎ እናደገምካ ብተስፋ ካብ ምባር፡ ኣብ መሬትካ ሰቢትካ ናትካ ምግባር
- ነውራም መራሒ፡ ነውራማት ደገፍቲ
- Initiating Ethio- Eritrea Dialogue for Democratic Development
ሞድ የማን Mod Right sample subtitle goes here
This is the right module position, which is not using any module suffix.
To create a subtitle, separate the title input text in the module manager with an ""|"" character then enter your subtitle text."	ca4558f5420deffb2b0ec6c41b94fd4f
				"መንገዲ ባቡር ኢትዮ-ጁቡቲ ርክብ እተን ሃገራት ዘዕቢ እዩ…
መቐለ ጥሪ 03//2009(ድወት) ህንፀት መንገዲ ባቡር ኢትዮ-ጁቡቲ ማሕበረ ቑጠባዊ ርክብ እተን ሃገራት ናብ ዝለዓለ ብርኪ ከምዝበፅሐ ቐዳማይ ሚኒስትር ሃይለማርያም ደሳለኝ ተዛሪቦም።
ካብ ዶብ ኢትዮጵያ ክሳብ ጁቡቲ ዝተዘርገሐ መስመር መንገዲ ባቡር ትማሊ እንትምረቕ ዝተረኸቡ ቐዳማይ ሚኒስትር ሃይለማርያም ደሳለኝ እቲ መስመር ባቡር ንምረቓ ምብቕዑ ኽልቲኤን ሃገራት ቅልጡፍ ቑጠባ ንከመዝግባን ርክበን ናብ ዝለዓለ ብርኪ ዘብፅሐ’ዩ ኢሎም።
ህንፀት መስመር መንገዲ ባቡር ደወሌ ጁቡቲ ንማእኸል ሃገር ሸቀጥ ዝፀዓና መካይን ሽዱሽተ መዓልቲ ይወስደለን ዝነበረ ናብ ሓደ መዓልቲ ዘውርድ እዩ ዝበሉ እቶም ቐዳማይ ሚኒስትር ዓቕሚ መጓዓዝያ ዘዐቢ’ዩ ጥራሕ እንተይኾነስ ኢትዮጵያ ንዝጀመረቶ ኹለመዳያዊ ግስጋሰ ትርጉሙ ዕዙዝ ምዃኑ ኣረዲኦም።
ፕረዝደንት ጁቡቲ እስማኤር ዑመር ጊሌ ብግደኦም ልዕሊ 250 ኪሎ ሜትሮ ዝንውሓቱ እቲ ንምረቓ ዝበቕዐ ህንፀት መስመር መንገዲ ባቡር ደወሌ ጁቡቲ ነዊሕ ንዝገበረ ርክብ እተን ሃገራት ናብ ዝለዓለ ብርኪ ከምዘሰጋግሮ ገሊፆም።
ህንፀት መስመር ባቡር ደወሌ ጁቡቲ ኣካል እቲ 3.4ቢልዮን ዶላር ፕሮጀክት ኢትዮ-ጁቡቲ መንገዲ ባቡር ምዃኑ ዝዝከር’ዩ።"	c70a062dc963f1c80647b4d3b6d54820
				"ካርዲናል ፓሮሊን ኣብ G20፡ ጽገናታት ሰብኣዊ መሰላት ዘውሕስ ክኸውን ኣለዎ
ስምዖን ተ. ኣርኣያ - ሃገረ ቫቲካን
ኣብ ሪዮ ዲ ጃኔሮ ብራዚል ካብ ዕለት 18 – 19 ሕዳር ኣብ ዝተኻየደ ዋዕላ ጉጅለ 20 ሃገራት፡ ናይ ቅድስቲ መንበር ዋና ጸሓፊ ካርዲናል ፒየትሮ ፓሮሊን “ተሓድሶ ምሕደራ ዓለማዊ ትካላት” ኣብ ዝብል ርእሰ ጉዳይ ኣማእኪሎም መደረ ከም ዘስምዑን፥ ኣብ ዝሓለፈ ክፍለ ዘመን ካብ ብሔራዊ ግዝኣታት ናብ ኣህጉራዊ ብዝሓ ጎናውነት ትካላት ዝተራእየ ናይ ስልጣን ለውጢ ከም ዘስመሩሉን፥
ኣብ መበል 21 ክፍለ ዘመን ዝተራእየ ለውጢ
ኣብ መደረኦም፥ ድሕሪ ኻልኣይ ውግእ ዓለም ቍጽሪ እተን ናጽነተን ዝረኸባ ሃገራት ከም ዝወሰኸ ኣጕሊሖም እዚ ድማ ነቲ ኣብ ዓለም ዘሎ ፖለቲካዊ ዅነታት ከም ዝቐየሮን፡ ከም ውጽኢቱ ድማ፡ ኣህጉራውያን ብዙሕነታዊ ትካላት “ንጠለባት መበል 21 ክፍለ ዘመን ንምምላስ ብድሆታት ዘጋጥመን ይመስል - ቢሎም - ከም መፍትሒ ድማ፡ ለውጢ ክግበር፡ “ኣድማዒ ኣህጉራዊ ምትሕግጋዝ ከመቻችኡ ዝግበኦም ማዕቀፋት ዳግማይ ምሕሳብ” ወሳኒ ምዃኑ የተሓሳስቡ።
ሰላምን ምርግጋእን ምርግጋጽ ኣገዳሲ ምዃኑ ኣስሚሮም ኣብ ርእሲኡ ድማ ንሓደስቲ ብድሆታት ከመይ ጌርካ ምላሽ ከም እትህብን “ንከባብያዊ፡ ህዝባዊ ጥዕና፡ ባህላውን ማሕበራውን ጉዳያት፡ ከምኡ’ውን ሰብ ሰርሖ ኣስተውዕሎ ምላሽ ዝህቡ ዓውሎማዊ ኣገባባት” ምፍጣርን እውን ኣገዳስነቱ ብኣጽንዖት ኣመላኺቶም፥ እዚ ኩሉ ምዕባለታት እዚ ምኽባር መሰረታዊ ሰብኣዊ መሰላት፡ ማሕበራዊ መሰላትን ሓልዮት ከባቢን ኣብ ግምት ከኣቱ ኣለዎ ከም ዝበሉ ዜና ቫቲካን ኣፍሊጡ።
ምዕዳንን መደብን
ብጹዕነቶም ነቲ ር.ሊ.ጳ. ፍራንቸስኮ ዝለገስዎ Laudate Deum - ሰብሕዎ ለእግዚኣብሔር ዘርእስቱ ሓዋርያዊ ምዕዳን ""ዓለምለኻዊ ስልጣን ኣብ ሓደ ሰብ ወይ ኣብ ሓደ መጠኑ ዝሓለፈ ስልጣን ዘለዎም ልሂቃን ሰባት ከይብሓት” እንክብሉ ዘቕረብዎ መጠንቀቕታ ጠቒሶም፥ ""ዝዀነ ይኹን ኣብ መጻኢ ኣብ መንግስታት ዓለም ዚግበር ጽገናታት፡ ከምቲ ር.ሊ.ጳ. ዝጸሓፍዎ፡ ውጽኢታዊ ዓለማዊ ሕግታት “ነዚ ዓለማዊ ሓለዋ ንምቕራብ ኪፈቅድ ምእንቲ” ንመትከላት ምትሕግጋዝን ማዕረ ተሳትፎን ኣብ ግምት ዘእተወ ክኸውን ኣለዎ” ቢሎም፥
ነዚ ንምግባር ሃብታማት ሃገራት ንጽልዋ ሕሉፍ ውሳኔታቶም ኣፍልጦ ክህቡን ዕዳ ናይተን ፈጺመን ክመልሰኦ ዓቕሚ ዘይብለን ሃገራት ሕድገት ከገብራ ሓሳብ ኣቕሪቦም፥ እዚ ካብ ሕቶ ልግሲ ንላዕሊ ሕቶ ፍትሒ እዩ” እንክብሉ ዘስምዕዎ መደረ ከም ዝዛዘሙ ዜና ቫቲካን ሓቢሩ።"	1347d75bfc3c4c91124d59b5233e1993
				"ሕብረት ኤውሮጳ፡ ኢትዮጵያ ንምሕጋዝ፡ ምውጻእ ኤርትራ ካብ ትግራይ ዝርከቦ ቅድመ-ኩነት ኣቕሪቡ
2022-12-23 20:58:08 Written by ቤት ጽሕፈት ዜና ሰዲህኤ Published in EPDP News Read 253 timesሕብረት ኤውሮጳ፡ ብ22 ታሕሳስ 2022 ኣብ ዘውጸኦ መግለጺ፡ ንኢትዮጵያ ዝመደቦ ሓገዝ ንምሃብን ዝምድናኡ ኣብ ፖለቲካውን ቁጠባውን መዳያት ንምሕዳስን፡ ተጻብኦታት ብቐጻልነት ጠጠው ዘብል ውዕል ሰላም ፕሪቶርያ ምሉእ ብምሉእ ኣብ ግብሪ ምውዓል ዘይሰግሮ ቅድመ-ኩነት ምዃኑ ደጊሙ ከም ዘሕደሰ ኣፍሊጡ። ምውጻእ ሰራዊት ኤርትራ ካብ ትግራይ ድማ ከም ቀንዲ ቅድመ-ኩነት ተጠቒሱ።
እቲ ሕብረት ንኢትዮጵያ ዝህቦ ሓገዝ ዘቋረጸ ውግእ ትግራይ ብ4 ሕዳር 2020 ሒደት መዓልታት ቅድሚ ምጅማሩ ክኸውን እንከሎ፡ እንደግና ሎሚ ዝምድናኡ ምስ ኢትዮጵያ ናብ ንቡር ንምምላስ ቅድመ-ኩነት ኣስፊሩ ኣሎ። ሕብረት ኤውሮጳ ቅድሚ ሕጂ ንኢትዮጵያ ክህቦ መዲብዎ ዝነበረ ናብ 90 ሚልዮን ዩሮ ዝጽጋዕ ናይ በጀት ደገፍን ኣስታት ሓደ ቢልዮን ዩሮ ናይ ልምዓት እዩ ነይሩ።
ላዕለዎት ሓለፍቲ ኢትዮጵያን ሕብረት ኤውሮጳን፡ ቅድሚ ውዕል ሰላም ፕሮተርያ’ውን በተደጋጋሚ ብዛዕባቲ ናይ ገንዘብ ሓገዝ ንኢትዮጵያ ዝፍቀደሉ ኩነታት ዝተመያየጡ ክኾኑ እንከለዉ፡ ሕብረት ኤውሮጳ ግና ካብ መጀመርታኡ መንግስቲ ኢትዮጵያ ከማለኦ ይግበኦ ዝበሎ ቅድመ-ኩነት ካብ ምቕራብ ዓዲ ኣይወዓለን። እዚ ሎሚ ብባይቶ ሕብረት ኤውሮጳ ከም ሓደሽ ዝቐረበ ሓድሽ ቅድመ-ኩነት፡ ነቲ ቅድም ክቐርብ ዝጸንሐ ቅድመ ኩነታ እውን ከምዘይለቐቖ እቲ መግለጺ ጠቒሱ።
መግለጺ ሕብረት ኤውሮጳ፡ ካብ ቅድም ናይ ኤርትራ ሰራዊት ካብ ትግራይ ንክወጽእ ብቐጻሊ ከም ቅድመ-ኩነት ከቕርቦ ዝጸንሐ ኮይኑ፡ ኣብዚ ሓድሽ ናይ 22 ታሕሳስ 2022 መግለጺኡ’ውን፡ ምውጻእ ሰራዊት ኤርትራ ካብ ትግራይ ከም ቀንዲ ቅድመ-ኩነት እዩ ኣስፊርዎ። ምስዚ ብምትሕሓዝ፡ ጐረባብቲ ኢትዮጵያ ዝኾና ሃገራት፡ ውዕል ሰላም ፕሮተርያ ኣብ ግብሪ ንክውዕል ሃናጺ ግደ ክህልወን ጸዊዑ።"	4495bed90b5bad546e311423ffb696a3
				"ደወል ተደዊሉ!
ደወል ተደዊሉ ደወል ተደዊሉ ፡ ኣብታ ዓባይ ፎርቶ ደወል ዓቢ ቃጭል ፡ ነቑመሉ ባይቶ። ደወል ድምጺ ህዝቢ ፡ ናይ ቅዱስ ዕላማ ንሃገርና ኤርትራ ፡ ዘንግስ ሰላማ ። ደጊም ዓድና ፡ ኽቕንጠጠላ’ዩ ጸገማ ምልኪ ክሕነቕ’ዩ ፡ ከብቅዕ’ዩ ሕሰማ። ደወል ንጋኒን ርኹስ
ደወል ተደዊሉ
ደወል ተደዊሉ ፡ ኣብታ ዓባይ ፎርቶ
ደወል ዓቢ ቃጭል ፡ ነቑመሉ ባይቶ።
ደወል ድምጺ ህዝቢ ፡ ናይ ቅዱስ ዕላማ
ንሃገርና ኤርትራ ፡ ዘንግስ ሰላማ ።
ደጊም ዓድና ፡ ኽቕንጠጠላ’ዩ ጸገማ
ምልኪ ክሕነቕ’ዩ ፡ ከብቅዕ’ዩ ሕሰማ።
ደወል ንጋኒን ርኹስ መንፈስ ፡ ዘጠፍእ ህጣሙ
ንእኩይ ዝቐብር ፡ ከይተግበሮ ሕልሙ።
ደወል ምልኪ ንኽፈርስ ፡ ፍርሒ ንኽሰዓር
ሕማም ሕርሲ ክተሓዝ ፡ መላኺ ክጸዓር።
ደወል ሰብ ዉራይ ዄና ፡ ዳስና ነማሙቖሉ
ተዋሳእቲ ዄና ፡ ጠላም ንሓንቀሉ ።
ኢደ ኢድካ ንበል ፡ ብሓባር ንለዓል
ሽግርና ክእለ ፡ ጸገምና ክለዓል።
እዚ ደወልዚ፡ ደወል ሃገራዊ ጻውዒት
ደወል ንቅሎ ህዝቢ፡ ናይ ህግደፍ ጽፍዒት።
ደወል ድምጺ ሰላም ፡ ንቐንዴል ሓርነት
ደወል ድምጺ ሓቂ ፡ ንሰላመ ቅሳነት።
ክብርን መጎስን ነቶም ምልኪ ንኸፍርሱ ዝተዓጥቁ ጀጋኑ
ክብርን መጎስን ንሰኑይ 21 ጥሪ 2013 ፎርቶ ፡፡
ሰላምይንገስ (ወዲ ደባስ)"	ecf0f4d39672ad37c5aa18211d4785b5
				"Art Critic Avelina Lesper Accidentally Shatters $20,000
ኣብ መክሲኮ ኣብ ዝተኸፍተ ምርኢት ጥበብ እናተዘዋወረት ትዕዘብ ዝነበረት ሃያሲት፡
ንሓንቲ ካብ’ቲ ንምርኢት ቀሪቡ ዝነበረ ቅርጻታት ከም ዝሰበረት ተሓቢሩ።
እታ ኣቨሊና ልይስፐር ዝተባህለት ሃያሲት፡ ነታ ብመክሲካዊ ስነ-ጥበበኛ ጋብሪኤል ሪኮ
ዝቐረበት ስነ-ጥበባዊት ፍርያት ዘይዕግበታ ንምርኣይ፡ ጥርሑ ታኒካ ዝነበረ መስተዪ ዕሹግ
መስተ ኣብ ልዕሊ’ታ ቅርጻ ገይራ ስእሊ ክትወስድ ኣብ ዝፈተነትሉ እዩ እቲ ሓደጋ
ኣጋጢሙ።
እታ ናይ ቅርጻ ስራሕ፡ ስራሕ ኣሕሊፉ ዘርኢ ጥርሙስ፡ ኣብ ውሽጡ ድማ ከም ኵዕሶ
እግሪን ክንቲትን ዝኣመሰሉ ዝተፈላለዩ ነገራት ዝሓዘት ከም ዝነበረትን፡ ዋጋኣ ክሳብ 20
ሽሕ ዶላር ዝበጽሕ ምንባሩን እዩ ዝንገር።
ወኪል’ቲ ምርኢት ቀሪቡሉ ዝነበረ ጋለሪ ኣብ ዝሃቦ መግለጺ፡ እቲ ብሃንደበት ዘጋጠመ
ክስተት ድንገት ምንባሩ፡ እንተዀነ ወይዘሪት ኣቨሊና ብዘርኣየቶ ሸለልትነት ተሪር ነቐፌታ
ኣውሪዱላ ኣሎ።
እቲ ጋለሪ፡ ዋጋ ናይ’ታ ጥበባዊ ስራሕ ነታ ሃያሲት ከኽፍላ ድዩ ኣይከኽፍላን
ኣይተፈልጠን ኣሎ።"	cbcb7eb90a096cc6118d750857e95e71
				"ኣገደቲ ሓበሬታ
ናብ ኩሉ ተሳተፍቲ ዝዓለመ
ዋጋ
ኩነታት
እንታዩ’ዩ ?
ማሕበራዊ ኣባይቲ፡ ትሑት እቶት ዘለዎም ኣባይቲ (HLM) ተባሂሉ’ውን ዝጽዋዕ ኮይኑ፡ ትሑት ወይ ማእከላይ እቶት ዘለዎም ሰባት ዝተሓዝአ ኮይኑ፡ ናይ ብሕቲ ኣባይቲ ንምርካብ ዝጽገሙ እዮም።
ማሕበራዊ ኣባይቲ ካብ ናይ ብሕቲ ኣባይቲ ዝተሓተ (ዝሓሰረ) ክራይ ይህብ።
ማሕበራዊ ኣባይቲ ናይ ምጽባይ ግዜ ነዊሕ ክኸውን ይኽእል እዩ። ኣብ ሕቶኻ፡ ዓይነት መንበሪን ከተማን ይምርኮስ። ንኣብነት ኣብ Île-de-France (ፓሪስን ከባቢኣን ክፍልታት) ማሕበራዊ ኣባይቲ ንምርካብ ዝወስዶ ማእከላይ ግዜ 7 ዓመት ክኸውን ከሎ፡ ኣብ ፈረንሳ ብማእከላይ ገምጋም 2 ዓመትን ፈረቓን እዩ።
ካብ ዓበይቲ ከተማታት ወጻኢ ማሕበራዊ ኣባይቲ ምርካብ ኣዝዩ ዝቐልጠፈ ክኸውን ይኽእል።
ከምኡ’ውን ገለ ምኽንያታት ንሕቶኻ ቀዳምነት ክህብዎ ይኽእሉ እዮ
... 
ዘለዉ ጠለብ demande-logement-social.gouv.fr. ዝብል መርበብ ሓበሬታ ጥራይ ዝምልከቱ እዮም።
ነቶም ብናይ demande-logement-social.gouv.frመርበብ ሓበሬታ ዝምልከቶም ክፍልታት፡ መጀመርታ ኣካውንትካ ክትፈጥር ኣለካ ንማሕበራዊ ኣባይቲ ብኢንተርነት ከተመልክት።
ኣካውንትካ ንምፍጣር፤ :
ፈለማ ናብr demande-logement-social.gouv.fr ኪዱ
- ኣብ ""Register/Login"" ዝብል ጠውቕ።
- ""ኣካውንት ይፈጥር"" ዝብል ጠውቑ።
- ፓስዎርድ ምረጽ እሞ ውልቃዊ ሓበሬታኻ ምልኣዮ
- ኣብቲ ብኢመይል ዝመጽእ ሊንክ ብምጥዋቕ ኣካውንትኩም ኣረጋግጹ
ብተወሳኺ ብናይ FranceConnect መረጋገጺታትካ ክትኣቱ ትኽእል ኢኻ፣ ድሮ ዘለካ ኣካውንት (ንኣብነት ናይ ግብሪ ወይ ናይ ጥዕና መድሕን) ኣካውንት ተጠቒምካ።
> ንምንባብ: እቲ Réfugiés.info ዝ
...
ዩ)።
እንተዘይተሓዲስኩም፡ ዕድመ ናይቲ ዝሓተትኩምዎ ክትስእንን ከም ብሓድሽ ክትጅምሩን ሓደጋ ኣለኩም።
ኣገዳሲ ምኽሪ ብዝኾነ ምኽንያት ኵነታት ጥዕናኹም ም፣ብዛዕባ ስራሕ ፣ ኣድራሻ መንበሪ ቦታ ፣ ኣታዊ ኹምን ካልእን ምስ ዝቕየር ዶሴ ንምሕዳስ ንላበወኩም
ነቲ ቅጥዒ ንምምላእ እንተተጸጊምኩም ፡ ካብ ሰኑይ ክሳብ ዓርቢ ካብ ሰዓት 9 ክሳብ 15 ብ 0 806 000 113 (ዋጋ ናይ ከባቢ ጻውዒት ካብ መደበኛ ቁጽሪ ስልኪ) ክትድውሉ ትኽእሉ ኢኹም።
እዚ ቁጽሪ እዚ ብዛዕባ እዋናዊ መመልከቲ ማሕበራዊ ኣባይቲ ሓበሬታ ክህበኩም ኣይክእልን እዩ።
ሓገዝ ቪድዮታት ከምኡ ’ ውን ብኣመልከትቲ ማሕበራዊ ኣባይቲ ዝቐርቡ ቀንዲ ሕቶታት iciሓፈሻዊ መልስታት ሒዞም ኣለዉ ።
እዚ ፋልይ ጠቓሚ ኮይኑ ዶ ረኺብኩሞ ?
ን ዝተርጎሙን: ርእይቶኦም ዘበርከቱን ኩሎም ነመስግን
20 ናብ ናይ ኣበርከትቲ መደብ ተላኢኹ"	3e04aa70e84a3877ecb771f7fccd9fc3
				"LETBERHAN KAHSAY/ HIWOT GEBREEGZIABHER ለተብርሃን ካሕሳይ (ጸጋመይቲ) ሂወት ገብረእግዚኣብሄር(የመናይቲ)
1982 ንሰውራ ኤርትራ ጽንክርቲ ዓመት እያ ነይራ።
ወተሃደራዊ ስርዓት ደርግ ንሕቶ መሰል ርእሰ ውሳነ ንምጭፍላቐ ንህዝባዊ ግንባርን ህውሓትን ንምድምሳስ ""ሁሉም ነገር ወደ ጦር ግንባር - ኩሉ ነገር ናብ ዓውደ ኩናት"" ብዝብል ጭርሖ ንኣስታት ክልተ ዓመት ምሉእ ተዳልዩ፡ ክሳብ ቀመማዊ ጋዝን ዘበናዊ ኣጽዋርን ሩስያውያ ኣማኸርቲ ኩናት ከይተረፈ ኣኽቲቱ ንሳሕል ዝወፈረላ ዓመት እያ ነይራ።
ኣብ ገማግም ጽርግያ ከተማታትን ገጠራትን ኤርትራ ዝነብር ህዝቢ ኤርትራ፡ ነቲ ኹሉ ናብ ሳሕል ዝተምም ዝነበረ ወተሃደር ስርዓት ደርግን ኣጽዋርን ርእዩ ልቡ ሓቖፈ።
ነበርቲ ከተማ ኣስመራ ነቲ ዕልቕልቕ ሰራዊትን ኣጽዋርን ከምኡ እውን ነተን ለይትን ቀትርን ለይትን ካብ ወተሃደራዊ
... 
 ግዜ እንተነውሐ እውን ኣይረሰዓቶን።
ናብ ሰኑይ 15 ለካቲት 1982 ኣብ ዘውግሐ ለይቲ ሰራዊት ህውሓትን ህዝባዊ ግንባርን ነቲ ኣብ ቅድሚኦም ዝተኣኻኸብ ዝነበረ ሓይሊ ጸላኢ ንምስንባድ ሃንደበታዊ መጥቃዕቲ ብምኽፋት ምጅማር ሻድሻይ ወራር ኣበሰሩ።
ሂወት ዝነበረታ ኣሃዱ ኣብ ሰሜናዊ ምብራቕ ሳሕል ""ታባ ሓሰር"" ንዝስመ ዕርዲ ጸላኢ እያ ኣጥቂዓ። መቸም ከም ኩናት ገይሩ ህይወት ሰብ ዝበልዕ ሰብ ኣምጸኦ ኣዕናዊ ነገር የሎን።
ሂወት፡ ካብቶም ዝናብ ኣጽዋር እናተኻዕዎም ናብቲ ዕርዲ ዝኣትዉ ዝነበሩ ብጾታ፡ ተጋዳላይ ህወሓት 01 ኣብ ቅድሚኣ ተሃሪሙ ወደቐ፡ እግሪ እግሩ ከኣ እዮብ ዝተባህለ ማንጁስ ህዝባዊ ግንባር ወደቐ።
ኣብ ዝወደቕዎ ክትሕክሞም ምስ ከደት ክልቲኦም ትንፋሶም ሓሊፉ ጸንሓ። "" እቲ ኩነታት ጽንኩርን ግዜ ዘይህብን ብምንባሩ ከኣ ንኽልቲኦም ኣብ ሓንቲ ጉድጓድ ቀቢርናዮም!"" ብምባ
...
እንተነበሮ መራሕቲ ፓለቲካዊ መኪና ክልቲኡ ሓይልታት ስለዘይለበሙ ውጹዕ ህዝቢ ተጎዲኡ።
ተጋዳሊት ለተብርሃን ካሕሳይ ከም አሕዋት ብሓባር ብዙሕ መስዋእቲ ከፊልና ከነብቅዕ ናብ ከምዚ ዓይነት ኩነታት ምእታዉና ከምዝኸሰርኹ እየ ዝወስዶ ዝበለት ከኣ ብዘይ ምኽንያት ኣይኮነትን ""ክፍጠር ዘይነበሮ ነገር'ዩ ተፈጢሩ"" ክትብል ከኣ ትድምድም።
ሂወት እውን እቲ ዝሓለፈ ከምዘጉሃያ እናሓበረት፡ ሕጂ ግን እቲ ጉዳይ ""ክልቲኦም መንግስታት ፈትዮም ረድዮም፡ ናይ መወዳእታን ቀያድን ብይን ክንቅበል ኢና ተሰማሚዖም ካብ ዝኸዱዎ መጋባእያ ንዝተዋህቦም ፍርዲ ተቐቢሎም ነዚ ኣይ ሰላም ኣይ ኩናት ከዕርፉዎ ኣለዎም"" ክትብል ርእይቶኣ ተጠቓልል።
ክልቲአን መቓልስቲ ቀደም ከኣ ከምቲ ብሓባራዊ ዕላም ምእንቲ ሰላምን ቅሳነትን ህዝበን ዝተዋደቓ፡ ዕቤትን ሰላምን እዚ ጎረባብቲ ህዝብታት ቀሲኑ ክርእየኦ ምንዮተን ይገልጻ።"	b4e895715a508bc85b765f663974842e
				"ኣብ ንኡሳን ዞባታት – ባጽዕ፡ ጊንዳዕ፡ ፎሮን ናቕፋን – ዞባ ሰሜናዊ ቀይሕ ባሕሪ፡ ኮማዊ ተሳትፎ ኣብ መደባት ልምዓት ንምሕያል ዝዘተየ ርክባት ተኻይዱ።
ጸሓፊ ህግደፍ ዞባ ሰሜናዊ ቀይሕ ባሕሪ ኣቶ ሃይለ ተወልደብርሃን ኣብ’ቲ ርክባት፡ ብዘይካ’ቶም ብመንግስቲ ዝተታሕዙ መደባት፡ ህዝቢ ብውሽጣዊ ዓቕሙ መደባት ልምዓት ብምስራዕ ከተግብር ኣገዳሲ ምዃኑ ኣስሚሩሉ።
ኣብ’ዚ ዓመት፡ ህዝቢ ኣብ እቶታውነት ዓቢ እጃም ዘለዎም ዝተፈላለዩ ልምዓታዊ መደባት ከምዘተግበረ ዝጠቐሰ ኣቶ ሃይለ፡ ኣብ መነባብሮ ህዝቢ መሰረታዊ ለውጢ ኣብ ምምጻእ ዓቢ እጃም ዘለዎም መደባት ኣብ ምልላይ መጽናዕቲ ክካየድ ከምዝጸንሐን፡ ንትግባረኡ ምድላዋት ይግበር ከምዘሎን ኣረዲኡ።
ኣብ’ቲ ኣጋጣሚታት፡ ኣብ’ዚ ዓመት’ዚ ኣብተን ንኡሳን ዞባታት ናይ ዝተሳለጡን ኣብ መስርሕ ዝርከቡን – ዝተፈላለዩ ትሕተ-ቅርጺ፡ ዓግማት፡ ፕሮጀክትታት ማይ፡ ምግራብን ካልእን ጸብጻባት ቀሪቡ።
ተሳተፍቲ፡ ጽርግያ ፎሮ – ኢግላ ክጽገን፡ ዓግማት ንምጽጋን ማሽነሪታት ኣብ እዋኑ ክምደባሎም፡ ጸረ-ባልዕ መድሃኒት ኣብ ግዜኡ ክቕረበሎም፡ ዘይምዕሩይ ቀረብ ማይ ከተማ ባጽዕ ቈላሕታ ክግበረሉ፡ ዝርጋሐ ኣውቶቡሳት ከተማ ክሰፍሕ ሓቲቶም።"	4c8dbb1dd53dfc6267cd958cc89d3d6e
				"""እግዚኣብሄር ሕያዋይ ምዃኑ ጥዒምኩም እንተኾይንኩምሲ። ብእኡ ንምድሓን ምእንቲ ክትዓብዩ። ከምቶም ሕጂ እተወልዱ ሕጻናት ነቲ ሕዋስ ዘይብሉ መንፈሳዊ ጸባ ብሃግዎ፣"" 1ጴጥ.2።2
ሓደ እዋን ንመጽሓፍ ቅዱስ እቶም ዝምልከቶም ኣቕሽቲ (ካህናት) እንተዘይኮይኖም ካልእ ዝኾነ ሰብ ክትርጉሞ ግቡእ ኣይኮነን ብዝብል ትምህርቲ ዝዓበየ እሞ መጽሓፍ ቅዱስ ብምንባብ ንየሱስ ከም ጎይትኡን መድሓኒኡን ዝተቐበለ ሰብኣይ ነበረ፣
ሓንቲ መዓልቲ መጽሓፍ ቅዱሱ እናንበበ ከሎ እቲ ካህን ናይታ ቤተክርስትያኑ ክበጽሖ ይመጽእ እሞ እንታይ የንብብ ከምዘሎ ይሓቶ፣ መጽሓፍ ቅዱስ የንብብ ከምዘሎ ምስ ነገሮ ከኣ መጽሓፍ ቅዱስ ብተራ ሰባት ክንበብ ከም ዘይግባእን። ዝንበበሉ ቦታን ዝትርጉምዎ ሊቃውንትን ከምዘለውዎ ይነግሮ፣ እቲ ሰብኣይ ድማ "" ኣነ ግን መጽሓፍ ቅዱስ ብምንባብ እየ ድሒነ። ኣብ 1ጴጥ.2።2ውን ብእኡ ንም
... 
 ካብ ምዃኑ ዝተላዕለ እቲ ስኡን ዝበሃል ሰብውን ናይ ዕለት እንጌርኡ እንተለመነ ዝረድኦ ኣይስእንን እዩ፣ እቲ ኣዝዩ ዘሕዝን ነገር እግዚኣብሄር ዝኣክል ዓቢ ኣምላኽ ንህይወትን ንፍርሃት ኣምላኽን ክኾነና ዝኽእል ኩሉ ነገር ኣዳልዩ እናሃለወ ህይወትና ክትደክምን ብመንፈሳዊ ጥሜት ክንሳቐን ከሎና እዩ፣
ቃል ኣምላኽ ብዘይካ ከም ጸባ ከም መግቢውን ተጠቒሱ ኣሎ። መዝ.119።103፣ ነብይ ኤርምያስ ኣብ ኤር.15።16 ቃል ኣምላኽ ረኺቡ ከምዝበልዐ። ነብይ ህዝቅኤል ኣብ ህዝ.3።1-3 ሃዋርያ ዮሃንስ ከኣ ኣብ ራእ.10።9,10 ""መጽሓፍ ከምዝበልዑ"" ነንብብ፣ መግቢ ሓይሊ ከምዝህበናን ኣካላትና ብዘይ ብእኡ ክህነጽ ከምዘይክእል ንፈልጥ ኢና፣ ብግቡእ ዘይተመገበ ሰብ ድኹምን ናይ ሕማም ተጻዋርነት ዘይብሉን ከምዝኸውን ከኣ ኣይጠፍኣናን እዩ፣ ብደገ ንዝመጾ ጎንጺውን ክብድሆ ዓቕሚ የብሉን፣ ካብዚ ብዘይ
...
ብ ካብ ኣፍ ኣምላኽ ብዝወጽእ ቃል ከኣ እምበር። ብእንጌራ ጥራይ ኣይነብርን እዩ፣"" ዝብል እዩ፣ ኣብ ዘመንና ብዘይ እንጌራ ክንበር ከምዘይከኣል ዘይርድኦ ሰብ የለን። ብዘይ ቃል ኣምላኽ ክርስትና ክንበር ከምዝከኣል ኣምሲልና ህይወትና እነርኢ ሰባት ግን ውሑዳት ኣይኮንናን፣ እቶም ካብ ቦታ ስራሕና ናይ ምምልላስ ጊዜ ክንረክብ ዘይንኽእል ስልጣንያ ተማሊእና ንኸይድ ኢና፣ ንጉሆ ቃል ኣምላኽ እንተዘይተመጊብናኸ እንታይ ኮን ንገብር ንኸውን? ካብ ሰሙን ምሉእ ምሳሕ ንበልዕ ስለምንታይ ሰንበት ጥራይ ዘይንምሳሕ? ወይ ሓሙስ ጥራይ ዘይንቖርስ? ከምኡ ከኣ መንፈሳውነት ኣብ ሰሙን። ኣብ ወርሒ ወይ ኣብ ሽዱሽተ ወርሒ ሓንሳብ ጥራይ ብምምጋብ ኣይንበርን እዩ እሞ። እንተኾነ ንጉሆ ብሂግና ቃል ኣምላኽ ንብላዕ። እንተዘይኮነ ከኣ መዓልትና ክትውዳእ ከላ ሎሚ ቃል ኣምላኽ ተመጊበዶ? ኢልና ርእስና ንሕተት፣"	868b1238c6ea3abb815742191f981035
				"ሓይሊ ኤሌክትሪክ ኢትዮጵያ ኣብ ታሪፍ ለውጢ ከምዝገብር ኣፍሊጡ
ኣብቲ ዝግበር ምምሕያሽ ክፍሊት ኣገልግሎት ምስ ዝምልከቶም ኣካላት ዘተ ይካየድ ከምዘሎ ዳይሬክተር በዓል-መዚ ፀዓት ኢትዯጵያ ኣቶ ጌታሁን ሞገስ ንቢቢሲ ተዛሪቦም።
እቲ ኣገልግሎት ወሃቢ መንግስታዊ ትካል ካብ ደገ ኣብ ዘእትዎም ኣቑሑት ወሰኽ ስለዝተርኣየን ኣብ ዕዳ ስለዝርከብን ነቲ ምምሕያሽ ክገብር ከምዝወሰነ ድማ ገሊፆም።
እቲ ምምሕያሽ ንመንን ከመይን እዩ ክትግበር ንዝብል እቶም ሓላፊ ምላሽ ኣለዎም።
ኣቶ ጌታሁን ከምዝብሉዎ ብመንፅር እቲ ዝጥቀምዎ ሓይሊ ፡ ዝተሓተ ኣታዊ ዘለዎም ዜጋታት ኣብ ግምት ንምእታው ተፈቲኑ'ሎ።
""ናይ ድጎማ ኣሰራርሓ ክተኣታቶ'ዩ። ኣስታት 500 ሽሕ ዓማዊል ትሑት ኣብ ዝበሃል ኣታዊ ዝተመደቡ እዮም። ነቲ ዝተሓተ ዝበሃል 50 ኪሎ ዋትን ትሕቲኡን ዝጥቀሙ ስለዝኾኑ ኣብቲ ዝግበር ናይ ክፍሊት ምምሕያሽ ዝኾነ ዓይነት ለውጢ ኣይግበረሎምን"" ዝብል መብርሂ ሂቦም።
""ምናልባት ወርሓዊ ኣገልግሎት ክፍሊት ዝበሃል ስለዘሎ ዝተሓተ መጠን ለውጢ ክህልዎ ይኽእል'ዩ። 3 ወይ 4 ቅርሺ ዝነበረ፡ 10 ቅርሺ ክኸውን ይኽእል። እዚ ድማ ወሰኽ ክፍሊት ክበሃል ዝኽእል ኣይኮነን።"" ኢሎም።
ወሲኾም ድማ፡ ""ክሳብ 200 ኪሎ ዋት ዝበፅሕ ዝጥቀሙ ከኣ ንዕኦም ብዘይጎድእ መጠን ለውጢ ንምግባር ተሓሲቡ ኣሎ። እቶም ብብዝሒ ዝጥቀሙ ነቶም ውሑድ ዝጥቀሙ ዘካሓሕሱሉ ኣሰራርሓ ኢና ክነታኣታቱ"" ክብሉ ሓቢሮም።
እዚ ድማ ዓለም-ለኻዊ ኣሰራርሓ ከምዝኾነን ነዚ ኣሰራርሓ ብምጥቃም ሓያሎ ዜጋታት ካብዚ ወሰኽ ክፍሊት ነፃ ክኾኑ ከምዝተገበረ ገሊፆም።
""መሰረታዊ ንዝበሃል ማለት ንመብራህቲ ኣብ ዝጥቀሙ ምትዕርራይ ዋጋ ኣሎ ብዘብል ኣይኮነን ቀሪቡ"" ኢሎም።
ካልኦት ሃገራት ኣፍሪቃ ዝለዓለ ክፍሊት ኣገልግሎት ከምዝሓታ ዘዘኻኸሩ እቶም ዳይሬክተር፡ ንሰን ኣብ ዓመት ኣርባዕተ ግዜ ምምሕያሽ ዋጋ ከምዝገብራ ብምግላፅ ኢትዮጵያ ግን ድሕሪ 12 ዓመታት ምምሕያሽ ዋጋ ንምግባር ከምዝወሰነትን ኣብ ቀረባ እዋን ተግባራዊ ከምዝኸውንን ሓቢሮም።"	264aa0fe83bfabd84aea6b30a3653a14
				"ለምለም ከንቲባ ፔጅ ትበሃል፡ ኤርትራዊት ኣሜሪካዊት በዓልቲ ሞያ ሳይበር ሰኩሪቲ እያ።
ለምለም ኣብዚ ሕጂ እዋን ወዲ ትሸዓተ ዓመት ዝዕድሚኡ ወዳ ዮሴፍ ወዲ ክልተ ዓመት እንከሎ ዘረባ ምዝራብ ብዘይምጅማሩ ሰብ ሞያ ሕክምና ምልክታት ‘ኦቲዝም’ ከምዘለውዋ ሓቢሮምዋ።
ብድሕሪኡ ብምኽሪ ሰብ ሞያ ሕክምናን ዘይህለል ጻዕሪን ድሕሪ ኣርባዕተ ዓመታት ዮሴፍ ክዛረብ ክኢሉ ካልእ ምስዚ ዝተሓሓዝ ዝነበሩ ጸገማት’ውን ምሉእ ብምሉእ ከምዝተአልዩ ብሰብ ሞያ ሕክምና ተነጊርዋ።
ድሕሪ’ዚ ነቲ ንሳ ዝገጠማ ንካልኦት ትምህርቲ ክኸውንን ብዛዕባ ‘ኦቲዝም’ ዘሎ ኣፍልጦ ንምዕባይን “ኪንግ ዮሴፍን ሂስ ሱፐርሂሮስ’ ዘርእስቱ ናይ ህጻናት መጽሓፍ ብምጽሓፍ ንሕትመት ኣቕሪባ። እዚ መጽሓፍ ንተመክሮኣን ንታሪኽ ወዳን ዝገልጽ መጽሓፍ’ዩ። ብተወሳኺ ‘ብሪጅ ዘ ጋፕ’ ዝብል ንትርፊ ዘይሰርሕ ትካል ብምምስራት ከምዚ ዓይነት ምልክታት ንዝረአዮም ቆልዑ እቲ ዘድልይ ናይ ሕክምና ምክትታል ክረኽቡ ዝሕግዝ ናይ ገንዘብ ሓገዝ ዝተአኻክብ ትካል መስሪታ ትሰርሕ አላ። ኣብ በብእዋኑ’ውን ንምልክታት ‘ኦቲዝም’ ዝምልከት ሓበሬታን ተመክሮ ንምልውዋጥን ዝተፈላለዩ ምድላዋት ተዳልው።"	7e9ea40c7c43ad79aa3a0d40837dd4bb
