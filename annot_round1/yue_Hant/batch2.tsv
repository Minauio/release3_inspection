"porn?
empty/1"	"text artifacts?
empty/1"	"unnatural?
empty/1"	"lang correct?
0/1"	text_show	id
				"荔枝角道
荔枝角道(英文:Lai Chi Kok Road)係香港新九龍一條馬路.路綫大柢同長沙灣道,由旺角,經大角嘴,貫通深水埗,長沙灣到荔枝角為止.佢東南駁彌敦道,西北駁葵涌道,全長約莫3.6千米.當中西九龍走廊長沙灣尾落橋位,去到葵涌道天橋一小段,係5號幹線一部份.
[編輯] 史
最初只荔枝角道分兩段.第一段由望角(今日旺角)上海街,伸到去黃竹街,入最舊深水埗市區,到欽州街止到海邊.其後,由上海街伸長到彌敦道同水渠街交界,弼街街口.之後填海起深水埗營盤,深水埗一段稍稍伸到九江街為止,到營盤為止.
而另一段係荔枝角嗰度,最初係荔枝角對出軍用填地.呢段即係家陣荔枝角消防局經美孚新邨萬事達廣場到荔灣道止.1960年呢兩段因為長沙灣填海,先至駁通.跟住荔枝角交匯處同葵涌道天橋起好.1970年代,美荔道起好,條街由美荔道同荔灣道一段,變成美孚新邨露天嘅萬事達廣場,唔畀車行,美荔道替咗佢個位.
[編輯] 各段
荔枝角道係雙程路,每邊有兩到三綫,由旺角伸到去荔枝角.
[編輯] 旺角同大角嘴段
荔枝角道係最早期一條馬路,畀車深水埗市區駁去九龍半島其他地方.呢段東南起自旺角彌敦道,弼街,水渠街大路
... 
龍至旺嘅街係上海街,所以亦以佢為起點[1].靠近塘尾,家下大角嘴重係山來.過咗塘尾邊黃竹街,就入深水埗市區.
荔枝角呢段主要係住宅,唐樓同洋樓都有.旺角路口,對住始創中心,而路口三角地,叫旺角康民角,有環保署路邊監測站.砵蘭街同太子道西之間一段,有旺角維景酒店.去到塘尾道口,有古蹟雷生春大廈.
[編輯] 深水埗段
荔枝角道深水埗段,貫穿深水埗最舊市區,由今日黃竹街同界限街交界個位,到欽州街口,當時欽州街經已係海皮[2].呢段有幾個路口,有界限街,黃竹街口,有南昌街口,重有北河街,桂林街,到欽州街.呢段荔枝角道,設計時比其他街闊落.
呢處主要都係唐樓同洋樓,標誌有南昌街明渠,不過經已冚密.近桂林街口有香港能仁書院.
[編輯] 長沙灣段
由欽州街到甘泉街呢段,全段都喺長沙灣嘅填地之上.條路係曲尺形,喺長沙灣徑屈咗一屈.過長沙灣警署屈向蝴蝶谷.
條路起法係跟填海,當時係由荔枝角同深水埗各有各填,而荔枝角道就各有各伸長,最後先至駁埋.最先填嘅係欽州街到東沙島街打出一段,為咗起深水埗營盤而起.但因為營盤都幾大,荔枝角道只伸到去九江街.
呢段荔枝角道主要係公共設施為主,視野好闊,去到近荔枝角嗰邊,
...
菜批發市場.發祥街到興華街,有香港專業敎育學院黃克競分校.興華街有長沙灣臨時家禽批發市場同深水埗運動場.過通州街口宇晴軒,昇悅居同泓景臺三個私人屋邨.長茂街有長沙灣警署.
[編輯] 荔枝角段
荔枝角一段,只係單程入美孚.由同蝴蝶谷道同葵涌道口開始,貼住葵涌道天橋,到美荔道為止.
呢段路1920年代就有,只不過當時未有名.最初佢駁住青山道,位置喺家下荔枝角消防局開始伸到家荔灣道,當時係填海邊,對住荔枝角灣.1920年代軍地[3],之後有煤倉同油倉.後尾油倉變成美孚新邨.當時荔枝角道尾嘅荔灣道,叫荔枝角沙灘道,可以入去荔枝角灣嘅泳棚.1960年代尾到1970年代初,荔枝角交匯處同葵涌道天橋起好,變成家咁樣.之後美荔道起好.美荔道到荔灣道一段,變成美孚新邨露天嘅萬事達廣場,唔畀車行.自此,去灣嘅路由美荔道替咗佢個位,而荔枝角道縮短少少到美荔道為止.
葵涌道天橋底可以轉入長沙灣道,掉頭出九龍市區.而荔枝角道尾直行係荔枝角大橋上橋位,直入葵涌道.葵涌道橋底,亦有美孚巴士總站.入巴士站嘅巴士全部經呢段荔枝角度入,經另一邊長沙灣道出.
呢段路主要有九龍巴士總部,美孚新邨,美孚巴士總站同荔枝角消防局."	930e3444372750ed136869541b614f77
				"中國成立亞投行,其實係一件好好嘅案例,讓我哋學習點樣做deal.其中有一單花邊新聞頗有意思,但講呢單花邊新聞前,先講一個古仔,可以令我哋更容易了解成個概念.
春秋時期齊國嘅田常想叛亂,又怕政敵高,國,鮑,晏四大家族,所以打算出兵魯國擴大自己聲望威勢,孔子知道後就派學生端木賜拆局.端木賜去齊國見田常,同佢講:「魯國好難打㗎,城牆又薄又矮,主上愚昧不仁,大臣虛偽無用,平民又唔想打仗.你不如去打吳國,吳國城牆夠高夠厚,武器裝備夠新,全國精兵,大將又醒,呢個易打.」田常聽完火都嚟:「你係咪玩嘢?」端木賜就話:「我聽人講,憂患在內嘅攻強,憂患在外嘅攻弱.閣下𠵱家嘅憂患在內,如果打贏魯國,你老細齊公會驕,更加集權,你同事亦會為咗爭功更加排擠你,你喺齊國就危險.不如打吳國,打輸場仗,你老細講嘢都客氣啲,同事怕孭鑊會縮,到時齊國你玩晒!」
田常覺得啱聽,就按端木賜教路扮攻打魯國,然後等吳國救兵嚟時同吳國開戰.之後端木賜趕去吳國,勸服吳王夫差借救魯國為名北上爭霸;又趕去越國,引越王勾踐趁吳國北上時實行復仇大計攻吳;再趕到晉國,分析形勢要晉公備戰,等吳國打贏齊國時迎頭痛擊吳國,每個游說環節都十分精采,但暫不贅.最後外面七國咁亂,而魯國相安無事.
亞投行嘅花邊新聞,同上述故事十分相似.當中國諗計點樣勸服歐洲各國加入時,用咗放風一招.據《金融時報》報道,英國外交部最初係反對加入亞投行,但後來有中國官員放風,話有個歐洲小國會加入.英國財政大臣歐思邦就建議首相卡梅倫早啲加入搶人民幣業務嚟做.
經過五年QE,世界經濟仍然唔好,各國都心照.中國睇準各國都搵緊有油水嘅項目做,捉到路知道英國想做人民幣離岸中心,盧森堡想成為亞投行歐洲辦事處.當各國趑趄不前嘅時候,只要拉到一個大國加入就有象徵意義,其他國家自然會驚執輸紛至沓來.結果英國一宣佈加入,德,法,意都即刻認頭.
所謂縱橫家其實就係做deal,不過做嘅係國與國之間嘅超級大deal.端木賜去每一國游說都捉到路知道對方想要咩,中國搞亞投行亦了解各國如意算盤.美國搞TPP想將中國摒除在外,中國搞亞投行則拉各國入場,也就係2015版嘅合縱VS連橫.究竟邊個先係大棋手?就讓我哋放長雙眼睇落去.
睇黎孔子只顧保住魯國就ok, 話知你晉, 吳, 越, 齊有幾多士卒性命塗炭.
回覆刪除所以墨家其實比較大愛
刪除亞投行我只聯想到張儀之連橫計破公孫衍的合縱, 中國自己擺檔收o靚做大佬, 唔洗睇永遠都只有人地錯, 自己永遠岩既超級霸道大國既面色
回覆刪除你都好中意歷史,講合縱連橫一般人都講蘇張,熟歷史既先知公孫衍
刪除唔敢當. 所以阿叔的文章比起其他blog主寫的, 令我睇得更加津津有味, 一睇便愛上. 特別係""大棋局""系列, 歷來諸國都要睇美元面色, 甚至比佢搞到雞毛鴨血, 美元之威力可謂遠超美國所有艦隊的總和, 中國遠有日本""廣場協議""日圓被迫升值及蘇聯解體之鑒, 近有俄羅斯油價盧布雙雙暴跌之厄, 人民幣要自由流動又要唔比人玩死, 生怕被人粉碎改革開放30幾年的成果, 甚至江山都不保, 可謂步步驚心. 但現在中國的手段也很高明, 欲問鼎債務多到好似五大洋的水, 全世界都持有既美元既霸主地位, 難搞也.
回覆刪除中國最著數係呢幾十年都係跟人做,先進國家遇到新問題要解決,條路人地行晒,有埋驗證,變相人地要撞一百幾廿年既野佢跟住個結果做10年8載可能已掂
刪除作者已經移除這則留言.
回覆刪除"	e9cddc715cbad4cacbba872d78c1cb03
				"數學題:海旁+夜景+西餐等於咩?就係浪漫呀!呢條數學題,其實係一條拍拖方程式,而其中一個答案,就係位於觀塘嘅La Serre.不過,唔好以為所有浪漫嘅背後都隱藏住貴價,La Serre嘅價錢相當親民,部分日子仲有live music,氣氛相當不錯呢!
香辣棒棒雞
呢個棒棒雞其實就係雞鎚,拎住個雞鎚骨就可以啖啖肉喇!至於雞皮炸得非常香脆,又唔會過分油膩,雞肉非常多汁,味道帶點川椒嘅味道,喺香辣感外加上點點麻味.
大蝦濃汁虎蝦意大利蝴蝶粉
意大利蝴蝶粉充份掛上濃濃嘅大蝦濃汁,至於呢個大蝦濃汁真係驚喜所在,濃厚嘅醬汁充滿蝦嘅鮮甜味,又夠creamy!至於虎蝦大大隻,新鮮彈牙.
軟殼蟹牛油果墨西哥薄餅
墨西哥薄餅大大份,share食就啱曬!一碟有兩塊薄餅,每塊薄餅問都有一隻炸軟殼蟹,同夾住咗幾片牛油果,一啖咬落去嘅時候仲會有勁多汁爆出嚟,超好味!
Coconut and chocolate milk shake,Love craft the deep one (cold IPA)
冰凍嘅奶昔帶住好香濃嘅朱古力味,再細味品嚐就會飲到椰香味,佢嘅質地唔算傑,可以解渴又唔會令你太飽肚,可以為炎熱嘅天氣帶來一絲透心涼!呢個Love craft the deep one (cold IPA)果香味非常濃,完全冇平時啤酒嘅苦澀味,容易入口,無論男士女士都十分適合.
La Serre
地址:觀塘海濱道90號地下1號舖
電話:+852 3618 4471
營業時間:星期一至日 12:00 – 23:00
(記住Like同Share畀朋友)
想緊貼A姐M佬嘅吃喝玩樂資訊,快啲Follow埋下面嘅Channel啦!
Facebook:A姐M佬 玩樂日記
Instagram:AandMDiary
Openrice:A姐M佬
Trip Advisor:AandMDiary
Youtube:A姐M佬玩樂日記
報料或合作:keepintouch@aandmdiary.com"	4f6d4882e4816f509cfd9359596576ac
				"親愛嘅老友:
哈囉又系我吖,妳嘅老友.冬天嚟啦,唔好掛住要靚,記得要著多地衫!
雖然我而家比以前年長咗少少,唔可以好似以前咁樣扮靚靚,不過我依然鐘意乾淨嘅自己.
適當嘅乾淨要麻煩妳用溫水濕濕棉球,然之後幫我輕輕手抹下我塊面同patpat,之後用柔軟嘅細梳幫我輕輕梳順嗰毛毛,順便睇一睇我身上有冇腫塊或者有冇地方發炎,如果發現呢種情況,可能要麻煩妳帶我去見一見溫柔嘅醫生哥哥姐姐.
如果我係長頭髮咧,先幫我梳順長毛毛,可能需要修剪尾巴嘅毛,腳同埋patpat四圍嘅毛毛,或者送我去寵物美容姐姐度叫佢幫幫手,睇返乾淨嘅自己,好似一縷陽光重新照耀逐漸灰暗嘅世界.
身爲老友嘅妳應該知道,我哋由細到大都會遇到嘅毛球問題,毛毛入咗體內,加上減少咗運動量,我會開始消化不良,所以會出現嘔吐或者便祕嘅現象,昵個時候有少少唔舒服,麻煩妳幫我問一問醫生哥哥姐姐我應該點樣可以去慢慢緩解昵個症狀.
記得以前妳經常拗頭擔心我嘅指甲,心裡面有滿滿嘅唔好意思添,係昵度都仲係需要麻煩妳.首先係需要每個禮拜幫我檢查指甲狀況, 檢查一下指甲有冇生係肉裡面,因爲咧,指甲有時生得快,加上我冇以前咁樣時不時會磨自己嘅指甲,所以需要係醫生哥哥姐姐嘅指導情況下幫我定期修剪指甲,咁樣就唔會傷到對腳,心情都會開心好多噶.
唔好睇我會係妳面前好驕傲,但係我會趁妳唔注意嘅時候笑一笑.聽好多人講過吖,原來好睇嘅牙齒係靚靚笑容不可缺少嘅一部分.作爲妳嘅老友,我嘅牙齒隨著年齡嘅增長需要定期嘅檢查我有冇牙齦紅腫或者係牙齒疾病,同埋唔好介意有時會有bad breath或者流口水,食唔落飯等等,其實有可能係因爲我牙齒唔舒服,記得帶我去睇睇醫生哥哥姐姐,睇下有乜解決方法,可以挪返有型又靚嘅big smile.
辛苦哂妳吖,老友記~!
係妳愛錫嘅老貓(上)"	446ba09b745125a70acc6fbd3bfff9fd
				"受疫情反覆影響,C AllStar On仔(陳健安)單飛後處男個唱《陳健安2020以青春之名演唱會》由今年2月28日改到9月18日仍然開唔成,最終落實喺11月1至7日轉做網上演出.作為本土網上個唱開荒牛嘅On仔保證,網上演出唔會小規模過實體演唱會.
採訪:方騫平 場地:香港海洋公園萬豪酒店
今次《陳健安2020以青春之名演唱會》經歷兩次延期,從氣餒到積極籌備,On仔經已疊埋心水唔再去諗,問到做唔成實體演唱會係咪有啲美中不足?On仔:「我只係有一種想法,首個個唱要去到盡,有啲All in one心態,事實上唔知疫情幾時完,一年後都未必做得到實體演唱會,網上演出可能係一個出頭天,其實要自己救自己,讓香港觀眾漸漸接受網上演出要收費,而今次掌握到嘅技術,將來都可以用返落實體演唱會中,今次我哋好大規模,會唱成30首歌,仲book咗一個廠,由專人嚟設計演出場地.不過,最初做係會有啲壓力,o依家有晒方向成個團隊好有信心,反而好Enjoy.」
設數碼座位增互動
今次網上演唱會包裝成一連7日《本原祭》招待本原族(On仔歌迷),除On仔外,還會同喜愛單位,如雞蛋蒸肉餅,TheHertz,雷同二友,Greytone的Keni,NovelFriday,還有一位做影像的Tezzz Crossover,一起Jam歌,不過就冇預C AllStar 3兄弟:「畀佢哋唞唞啦,留待合體時再演出,今次係我個唱,成個Rundown有好多自己想唱嘅歌,不過,佢哋經已喺我心入面,我聲音,靈魂入面都有佢哋喺度,永遠搣唔甩,化灰都睇到!」雖然冇預演出,但三子會做座上客,「疫情下大家都冇乜嘢做,佢哋唔會唔睇呀?今次我哋設計咗一批數碼座位,我可以同呢班觀眾互動,不如叫佢哋『上座』,我唔除衫,由佢哋除,其實都幾有趣喎!」
❮
❯"	fb76db49c1043f242aae2c0d29af83d3
				"上個星期六, 六月二十三日, 係亞華佢o既大日子. 佢終於結束o左呢場愛情長跑, 同佢拍o左拖十年半o既男友 – Terry 拉埋天窗. 恭喜, 恭喜!!
當晚佢o地係 Langham Hotel 朗廷酒店延開三十幾四十圍. 呢次係第三次參加酒店o既婚宴. 今次食o既菜色都幾特別, 好似有一味係格蘭焗嚮螺, 勁好味!! 自從有o左律師都可以做証婚人之後, 好多人都少o左去政府o既註冊處註冊, 通常o的人去伊甸園, 去教堂. 今次比較特別, 因為亞華係酒店o既開席前先做註冊儀式, 感覺好舒服, 好特別.
(不過最掃興係左手邊有一台廠佬, 新人係度註冊宣誓時, 佢o地係咁嘈, 係咁大聲講o野, 真係想即時走過去打佢o地一鑊金.)
另外新郎哥好有心思, 可以睇出佢對亞華真係好好, 佢係報紙度登o左一則啟事, 就係愛的宣言. 真係冧死老婆仔囉!! 整晚氣氛都好好, MC 都表現得極之 Professional, 後來先知道, 原來佢係專業 MC, 特別請返o黎o架..
今晚都有好多好多特別事, 好似之前所講, 特別o既菜色, 酒店註冊, 專業 MC, 其實仲有一樣特別事, 就係李敏係 Koera 返o黎o左, 特登比新娘子一個 surprise. 你個李敏, 都算古惑.
今晚都影o左好多相, 只係短短四五個鐘, 我都影o左成百幾張相. 厲害!! 大家可以去回憶集睇下當晚o既盛況!
當然, 點都要再係度恭喜亞妹! 祝你
永遠都咁靚, 同 Terry 白頭到老, 年生貴子!! !!
圖片取材自 harthomedecor.com
Be First to Comment"	7e72c09f0f21d0396ee0b0d08e93a6d1
				"4 月 26
話說我哋喺台北轉機,有成十二個鐘.做乜好呢?
出發前幾個月睇吓機場網站,原來轉機時間有十個鐘以上嘅都可以免費 join 台北觀光團.
佢有幾個 tours 揀,但係唔係啲大路嘢.於是揀咗個自由行,旅遊局會有資助(當時未知係乜).
告別日本.當然睇埋啦.
因為突然狂咳,即刻離開群眾.費事啲人拍片碌埋我嘅咳聲啦.
睇紙版地圖,見去下個目的地嘅地鐵中途站疑似係啲繁華地區.於是落車睇睇.行冇幾遠就有嘢啱(體驗團)食喇.
排骨加滷水蛋.
滷肉飯配炸髀.
食胞先見附近可以掃街.食唔落啦.
嚟到101打卡.
仍然食唔落...
台灣上年頭去,周圍都殘舊,真係把鬼,蓮霧2個男人幾啖食晒啦,你第一次食呀,黑珍珠出名,好食過泰國嘅,成日成箱買返嚟,仲有釋迦,愛文芒👍🏻
回覆刪除你呢次係公幹遊呀
友人唔鍾意食.唯有自己獨食啦.
刪除真係乜都帶得返香港.歐洲就動植物都唔帶得.
放假呀.
難得你哋仲精力充沛玩埋台.
回覆刪除十幾個鐘喺機場呆等咩.
刪除你得12個鐘出去玩都正常,但你去咗咁多地方唔辛苦?🤣
回覆刪除龍山寺就係當年港女就去求因緣⋯⋯
有地鐵,方便吖.
刪除邊個神係姻緣㗎?
月佬喎🤣
刪除係喎,唔記得咗佢添.
刪除好呀,都叫去了台湾一遊
回覆刪除叫做去過台北啦.
刪除真係好佩服你哋呀,日本行程咁緊密最後連轉機既台北也玩一轉,勁呀.
回覆刪除十幾個鐘喺機場呆等咩.
刪除友人有無見到咁多機車, 驚驚?
回覆刪除佢喺越南見識過.
刪除通常去到旅行尾聲,我都唔會再去玩,只會揾地方飲飲食食就算.
回覆刪除友人未去過就幾個鐘都行吓啦.
刪除完全沒有浪費時間.
回覆刪除友人未去過就幾個鐘都行吓啦.
刪除臨回家去台灣一轉 , 行程唔錯喎 , 水果份量多唔買來試試真可惜了 .
回覆刪除好多都想買但係唔帶得返歐洲.
刪除"	bf8d2b4b5eb42fd873aff3841c22c400
				"1224 Like
47 Dislike
撚有鯨魚咩
班撚樣捉紅衫魚㗎咋
大家要分清楚你係想 好打 定係 body好睇
運動同飲食完全係兩回事
真心. 好多war game撚都係on9
自我感覺良好,網上兇狠
好耐之前有位巴打係庫以德族民兵 唔知佢仲在唔在生
好想有香港人走去踢館學嘢
我朋友喺夜鷹特勤隊退役,係甲級特種部隊,成功潛入陸戰隊軍營完成任務
其實基礎體能係最緊要,練乜都係練技巧,但本身如果體能唔夠會差好遠.唔建議一開始做引體,除非本身有練開,否則可能得幾下,一開始應該掌上壓開始做,做到一口氣50下就可以做引體,10下一組做4組,如果覺得沒難度就加重做,例如咩背囊加基本字典or幾支水去做,至於下支我覺得爆發力緊要啲,例如跑斜坡,高速跑上去,慢慢行落黎,loop.慢跑只可以減肥,對於短時間內爆發力沒乜幫助.還有core要日日練or最少隔日要練
更加唔好唔記得要令自己身體可以負荷到40公斤嘅裝備, 從而要你孭住個軍用背囊攞槍衝鋒嗰陣你都唔會跑兩步就即刻仆街
不如講返尋日單野咁
件大陸仔右手拎住刀手
我地2單丁
2個背脊
可點點樣制服佢?
佢算偷襲啦,沒端端拿刀 .你可能沒發覺,目前一路都係黑幫對和理非or連儂文宣組,而勇武就搵黑警.上次拿刀斬到穿肺都係個女仔黎.佢地睇人黎打黎斬,除非你全香港都係戰鬥民族,否則都係沒得防,問題係我講左好多次幾時先肯每次文宣都要搵幾個大隻仔保護,會唔會有人自動分批巡邏等等.最好搵返自己果區啲街坊自己保護自己啲人
制服團體既手足不如係集會裏面加多啲嗰啲體能訓練
訓練自己又好 訓練啲仔都好
絲打勿哭"	7b1b673f23f3efd6eeacbf480cffba37
				"回想上年去 東京迪士尼海洋,因為得半日時間,為咗爭取遊玩時間,有好多野都需要取捨... 而其中一樣,就係佢地獨有嘅水上巡遊:密西哥傳奇 Legend of Mythica.平時響 香港迪士尼樂園,或者其他 迪士尼主題公園,我地通常都只會睇到響陸地進行嘅巡遊;但係黎到 東京迪士尼海洋,佢地嘅巡遊表演係響海面上進行嘅,演出地點再次係 地中海港灣 園區嘅對出海面.今次去玩,時間咁充裕,冇理由唔睇掛?
本身我就唔係好知道個故事係講咩嘅,只係睇得出同神話傳說應該有啲關係... 寫呢篇文章之前去咗官方網站睇下,故事其實係講緊:好耐以前,一班傳奇嘅珍禽異獸響離開人類世界嘅時候,遺留咗一把魔法鎖匙,假如人類可以解開鎖匙嘅封印,呢班珍禽異獸就會重現於人類世界!而黎到今日,我地將會響 東京迪士尼海洋 合力解開魔法鎖匙之謎!
演出開始嗰陣,一個基座出現於海面嘅正中心,並且噴射出幻化多變嘅水花效果.
突然,一位女祭司從基座升到半空,佢將會主持整個祭典;佢出場嘅一刻更加有煙花效果!
祭司指示幾位龍使者響海面上行駛;佢地高速移動,濺起水花,為祭典揭開序幕!
之後,就有更多花船駛到海面上,每一架都以一種動物做主題;例如,紅色嗰架係鷲鷹,藍色嗰架烏龜,黃色嗰架係公羊,仲有另外兩架,不過因為分散於海面不同位置,我影唔到...
呢個時候,迪士尼朋友 都響花船上面現身啦!當中,紅色鷲鷹花船就係 米妮 嘅舞台!
原來,每一位 迪士尼朋友 都象徵著一種能量來源,米妮 代表「愛」,高飛 代表「歡樂」,唐老鴨 代表「探險」,其餘我冇影到嘅就係分別代表「真誠」,「友情」嘅 布魯托 以及 奇奇,帝帝.
只要集合所有能量來源,就有機會可以解開魔法鎖匙嘅封印!但係,又點可以冇咗我地嘅主角,米奇?海洋中心嘅底座不斷向高空延伸,最後,米奇 就響最頂點出現!佢代表「想像」嘅能量來源!
不過,並唔係集齊所有能源就必然可以解開謎團,仲需要藉助所有人嘅力量!所以,環繞大海行走咗一陣之後,花船亦慢慢駛近岸邊,停泊響指定嘅位置...
泊好船,迪士尼朋友 就會行上岸,同大家一齊載歌載舞!我附近嘅位置咁啱就係 奇奇,帝帝 嘅演出位置!歌舞成功帶動現場嘅氣氛,各個能量來源再配合觀眾嘅力量,究竟會發生咩野事?
響呢一刻,每一架花船上面都出現咗一位女神!咁係唔係表示,我地經已成功...?
睇睇海面!冇錯,我地成功咗啦!我地終於打開咗傳說嘅大門,珍禽異獸重現於人類世界!
成功召喚珍禽異獸,密西哥傳奇 嘅表演都黎到尾聲啦... 於是,我又跑咗去後台入口水道嘅位置,見證佢地離開... 去到嘅時候,飛馬,三頭龍入緊後台,而佢地已經進入咗沈睡狀態... 哈哈!
三頭龍呢架花車嘅最後部份,有一條美人魚呢!見到佢嘅服飾咁靚,令我再次睇返咁多幅影咗返黎嘅相,原來呢個表演好多演出者嘅服飾都好靚,並且包含有關傳說嘅元素,非常特別!
其他花船都陸續離開,迪士尼朋友 知道呢個位置有好多人等緊佢地,所以都望上黎同大家道別!
所有花車都入哂去,去到最尾,原先響海洋中心嘅基座亦都移入後台.
米奇 企咗響上面等緊同我地揮手啊!米奇,多謝你為我地獻上咁精彩嘅表演,我地下次再見啦!
沒有留言:
張貼留言"	2c6697adb2fe2833fc6786847555d637
				"名古屋嘅鰻魚飯三食可以話係名古屋嘅首本名菜,無論點樣都一定要抽至少一餐去食鰻魚飯先至啱~但係出名嘅鰻魚飯舖頭唔止一間,要試多兩間先夠滋味~今次就為大家介紹其中兩間食過嘅名店!唔難去之餘亦都係備受海內外推崇㗎~
首先講解咗鰻魚飯三食係邊三款食法先.第一味固之然係原味啦!肥美嘅鰻魚經過碳烤之後,再淋上鰻魚醬汁,唔再加額外嘅配料都已經相當美味~第二味就加入蔥花,海苔絲以山葵Wasabi 等配料撈勻嚟食,至於第三味就係加熱湯成為鰻魚泡飯.一般嚟講,一套鰻魚飯套餐可以分為四等份,所以仲可以有第四味㗎~就係將你最鍾意嘅一款再食多次encore啦!
上星期為大家介紹嘅白鳥庭園,附近就有老字號蓬萊軒 (あつた蓬莱軒) 嘅本店同分店,大家一場去到附近當然要去試下啦!不過講得係老字號又受當地人歡迎,自然就多人排隊等,所以建議大家喺相對上少人嘅時間去食,例如剛啱開門嘅11點半,或者臨近Last Order嘅時間就可以唔使等咁耐,甚至直行直入.
今次到訪比較就腳嘅神宮店,想去本店嘅朋友就要行多兩步路先去到.蓬萊軒並無咩花巧嘢吸引大家,因為蓬萊軒以正宗為傲,秉承住過去百多年嘅傳統做法.佢仲特別喺介紹中註明自己用高級嘅備長炭烤鰻魚添~
而另一間まるや本店就較多分店,除咗名古屋站有兩間分店加外賣檔之外,喺中部國際機場都有分店,臨上機之前都仲趕得切食!名鐵百貨9樓嘅分店非常旺場,即使今次下晝5點左右去到都要稍等15分鐘先能夠入座,繁忙時間更加要排大隊等超過一個鐘!如非必要都係唔好特登同人迫啦~
紫蘇葉係其中一樣まるや本店特別提供嘅配料,加入伴飯當中係另一種滋味嚟~如果閣下唔鐘意紫蘇葉嘅話就太可惜啦.不同於蓬萊軒,呢間係選用紀州高級木炭燒鰻魚嘅,所以除咗醬汁上嘅分別之外,用嘅碳亦都會影響鰻魚嘅味道.
其實兩間我都只能夠介紹下佢哋嘅特色,對於味道方面就無咩意見,因為兩間都實在太美味啦!雖然鰻魚飯唔係平,不過試多幾間係絕對值得㗎!有機會大家仲可以試下其他鰻魚飯店,比較下唔同舖頭嘅特式!食過嘅朋友都不妨分享下你哋嘅美味食評呀!
あつた蓬莱軒 神宮店
營業時間:每日 11:30 至 20:30 (14:30 至 16:30 落場休息)
休息日:逢星期二 及 每月第二及第四個星期一,若遇上公眾假期則照常營業.
地址:愛知縣名古屋市熱田區神宮2-10-26
交通:搭乘名古屋地鐵名城線前往傳馬町站 (M26),經1號出口步行約3分鐘即達.由名古屋站到傳馬町站車程約25分鐘,由榮站到傳馬町站車程約11分鐘.
まるや本店 名駅店
營業時間:每日 11:00 至 23:00 (截單時間: 22:00)
休息日依照百貨公司安排為準
地址:愛知縣名古屋市中村區名駅1-2-1 名鐵百貨店本館9F レストラン街
交通:由名古屋站步行前往名鐵百貨店需時約5分鐘.由榮站搭乘名古屋地鐵東山線前往名古屋站,車程約5分鐘.
0 個留言於 “[日本名古屋] 鰻魚飯三食推介 - あつた蓬莱軒 及 まるや本店”"	e43dc31d5ae66b16e8f10a2fc6392031
				"快活谷 必去景點及克拉克馬斯市中心轉運中心站附近酒店推介
累積 10 晚,送 1 晚
仲可享精選酒店神秘優惠價
快活谷必去推介 - 克拉克馬斯市中心轉運中心站
想去 快活谷 自由行?等 Hotels.com 帶你玩盡 快活谷克拉克馬斯市中心轉運中心站 啦!留意我地文章,話你知去快活谷 有咩必玩必食必買推介.仲有旅遊貼士,提你有咩需要注意,包你玩得開心又盡興!除此之外,我地仲會介紹埋快活谷克拉克馬斯市中心轉運中心站 附近有咩酒店,等你更加容易計劃行程,慳返酒店來回景點嘅時間.
快活谷克拉克馬斯市中心轉運中心站 自由行
去得快活谷克拉克馬斯市中心轉運中心站 自由行最緊要一定係揀啱日子去.一啲熱門景點例如,快活谷 嘅 克拉克馬斯市中心轉運中心站,喺旺季嘅時候通常人流都比較多,所以識揀一定揀淡季去,一來人比較少,二來有某啲景點嘅門票會比較便宜.如果真係撞正旅遊旺季,咁大家前往嘅時候,就要注意交通情況同埋有無人流管制措施啦.
快活谷克拉克馬斯市中心轉運中心站 交通
想去克拉克馬斯市中心轉運中心站 暢順無阻濟,最好就係出發前,睇清楚快活谷克拉克馬斯市中心轉運中心站 附近嘅交通情況,仲有各種前往方法.記住要搵多一兩條後備路線,因為慎防出左交通狀況,都可以即刻轉用其他路線前往,咁就唔會miss 左個景點啦.如果你去嘅時候係撞正旺季,咁就要睇下有無交通同人流管制措施,以防去到無車搭又或者遇上塞車情況啦.
快活谷克拉克馬斯市中心轉運中心站 必食必買攻略
快活谷克拉克馬斯市中心轉運中心站一直都係旅遊熱門地點,去到快活谷克拉克馬斯市中心轉運中心站,除左觀光之外,當然要搵下當地有咩必買手信帶返香港俾朋友啦!但買手信嘅時候,都要睇清楚物品嘅出入境條例,浪費左錢送唔到禮物事少,觸防法例就事大啦.除左必買手信,當然要留意有咩必食推介啦!大家最好出發前做定資料搜集,咁就唔會到時浪費時間臨急搵餐廳,又可以食到好野啦!"	e16354d3088f5e74ef9d3dc673570c32
				"村屋熱水爐冇熱水 業主拖字訣
成件事其實係咁嘅:樓主租住緊村屋,而租約寫明有包熱水爐,樓主最近發現熱水爐有故障,未能持續地有熱水,但同業主反映後,業主堅持熱水爐冇壞,因業主在測試時剛好有熱水,最後導致該網民已經有兩個星期要用水壺煲熱水沖涼!然後網民在地產代理嘅幫忙下,業主最終答應會搵師傅負責維修……當樓主以為件事已經解決,原來都只係惡夢嘅開始……
村屋租客因被業主拖延維修熱水爐達兩星期,感到非常困擾.
返到屋企發現熱水爐離奇消失!?
點知,業主在未有事先通知下,有一日突然通知樓主已到屋企準備維修,但樓主當時並唔喺屋企,而業主最後則在樓主同意下獨自入屋維修.隔咗一陣,樓主追問業主維修結果如何,但得唔到業主回覆!最後返到屋企,竟發現成個熱水爐唔見咗!經追問後,業主只是答覆熱水爐嘅維修需時十日.而樓主喺事情發生後表示相當無助,惟有向網民求救.
業主在未有通知租客的情況下,擅自將整個熱水爐拎走.
業主需免租,直至維修完成?
關於呢件「熱水爐離奇消失事件」,網民都熱烈討論!有網民表示自己有類似經歷,業主係需要免租至完成維修:「業主要免租到搞掂為止,我之前試過」,但樓主表示:「我未講免租,佢已經覆都唔覆」.另外有網民就提議問業主拎錢住酒店:「同佢傾住酒店claim返,10日喎,真係搞唔掂」.
有網民認為村屋業主特別差:「公開邊條村,不過我想講,租得村屋,業主9成都係x街,我之前都試過,壞咗抽氣扇都唔x整,以後都租屋苑好過,至少業主有文化好多」,「村屋有啲業主持自己係本地人,好唔講道理,好x街!」
有網民認為樓主應該要向業主提出免租或claim返酒店住宿費.
由呢件事,引申到網民討論:究竟村屋業主係咪特別麻煩.
點解樓主租屋唔換鎖?!
意見亦非一面倒,有網民則認為業主做法並無不妥:「但係我見到係你批准佢入屋,佢有問你,無錯喎,咁佢咪話同你整返個爐,咁又唔係佢自己整,咁整幾多日佢都控制唔到嘅,其實佢都算係咁,無屈你整爛個爐要你賠,佢都算係有責任」,「佢拖你唔整,點止十日冇熱水用,肯整仲要俾你唱」.但有不少網民隨即反駁:「怪返受害人轉頭,笑死,個業主拖拖拉拉嘅態度,仲要咩都無交帶情況下拆走熱水爐,佢口講話10日啫,你點知佢真係10日內畀返你?吾好講到業主肯整係大恩大德先,非人為損毀呢啲係業主嘅責任嚟」,「咁要唔要跪地感恩呀?」
另外有網民提問:「但其實我又唔明業主點解可以自己入屋?」樓主則表示:「佢有keep一套(鎖匙)呀,其實咁樣有冇問題?」網民認為其做法非常有問題:「其實好大問題,你搬入去應該要換鎖膽,因為佢仲開到你門,你唔見嘢,邊個負責任?」
雖然有網民認為業主肯負責整熱水爐,樓主都唔應該埋怨,但反而覺得點解樓主租屋唔換鎖,令業主可以自行入屋.
text/Jonathan
photo/HKET圖片庫
========
同場加映
(蝸居睇樓團)上門睇風水!龍師傅帶睇九龍城47年舊樓旺氣不再?鏡對睡床影響情緒+屋企太暗多病痛
評語"	ce746fdedaf3dc4fa9dabcef5760ca2b
				"30 MAY 2009 (SAT)
今日真係一個難得嘅日子,就係終於都有個星期六係我放假,但大肥豬就要返工啦!哈哈...咁我就可以等大肥豬返左工之後霸晒張床訓覺覺豬啦!
話雖如此,不過我都唔係訓得好晏.因為大肥豬都係返半日工,所以我就做左個乖乖老婆仔,去接大肥豬放工啦!
之後大肥豬帶左我去九龍城一間居酒屋食左一餐豐富既午餐.食飽飽當然就要搵節目啦,所以大肥豬就提意帶我去近近地嘅九龍城寨公園影相.
雖然之前都去過城寨公園,不過我依個影相怪又點會放過機會呢,所以就去影靚相啦~
原本以為冇腳架就冇得影合照,不過好在嗰度間唔中在啲高高地嘅石柱,所以又可以影合照啦~
是日最愛就係依張相,係大肥豬偷影我呀,不過又影得我幾可愛哦...呵呵~
成日都覺得自己戴眼鏡個LOOK唔好睇,所以平時去影相我都一定唔會戴眼鏡.不過今次係突然去影相,所以都冇乜點扮靚同第一次戴眼鏡去影人像.
好在影出嚟都幾靚,可能係新眼鏡關係,影得我好似斯文啲,大肥豬仲叫我多啲戴眼鏡去影相添.不過....意見接受,態度照舊,我都係鐘意唔戴眼鏡多啲.
哈哈....間唔中啦.....都要聽吓大肥豬話,戴吓新眼鏡影,如果唔係佢影得我唔靚就慘啦!"	2d1c8f83653410bc68208865412db8dd
				"已更新:2021年6月2日
每轉一份工就多一個強積金帳戶,結果帳戶數目愈積愈多,點算好?
IPP Wealth Advisers Limited 為你整合各強積金戶口,作出最有效的投資管理!
IIPP Wealth Advisers Limited 為新加坡大型財富管理辦公室(WMO).2006年成立香港IPP,公司擁有證監會牌照.IPP不代表單一銀行,保險等金融機構,可以向客戶提供專業意見,為客戶找到市場上最適合的產品計劃.
IPP Wealth Advisers Limited 係1983年新加坡開始成立,2006年就開始係香港發展業務,業務主要遍布東南亞,包括新加坡,印尼,馬來西亞,香港,係東南亞其中一間最大財富管理辦公室!業務範圍好廣泛,包括:主力優質保險公司,基金管理公司,海外房地產公司,私人銀行公司及樓宇按揭轉介.而IPP係香港嘅主要服務就係Wealth Management.
Alan To, CFP, Managing Director
正如 Alan 所講,強積金係人生第一筆重要嘅財產嚟,但好多客戶都忽略咗又或者唔理會.所以今次佢地就想介紹一個免費嘅 MPF advi
... 
dent
Pearl 係 Video 入面提到,搵 IPP 做MPF advisory 其實有三大好處.
到底有邊三樣好處呢?
Pearl 話我地知,原來:
「平時坊間好多好嘅強積金服務平台,都係無 Agent 服務,咁所以好多時客戶都係比較少接觸得到,但係呢啲服務平台都係收費平,而回報亦都非常之理想,我地IPP就可以將呢啲服務平台介紹返俾我地嘅客戶!
另外,好多時大家所接觸到嘅保險經紀,幫你地做強積金服務嘅時候,因為佢地都只係有保險牌照,而無證監會牌照,所以佢地都唔可以幫你地選擇基金或者俾投資建議.
但係我地IPP因為有證監會牌照,咁就可以為你提供一站式服務,教大家去揀一個適合自己嘅基金組合啦!」
聽落已經覺得好吸引?
Pearl 繼續講仲有邊兩大好處:
「第二,就係呢個服務係完全免費嘅!
啊!又或者唔應該咁講,其實平時你地嘅強積金都有收到你地嘅基金管理費,
只可惜你地可能都無享受到應該享受嘅服務啫.」
「第三,我地可以幫你處理咗一啲你唔想處理亦都平時覺得好麻煩嘅野,
咁我地幫你處理咗呢件事之後,你地就可以輕鬆好多,省卻咗好多麻煩啦!」
貴為 香港IPP財富管理副總裁 嘅 Pearl
...
戶聽,其實依家市面上各大唔同嘅強積金平台,佢地嘅表現,收費係點嘅,有無網上平台,或者有無手機App等等嘅資訊,方便大家去轉換基金.我地亦會因應返每一個客戶嘅情況去建議返佢地點樣做.整合好佢地嘅強積金戶口之後,佢地日後就可以更加方便處理.
幫客戶整合強積金戶口之後,我地仲會定期update返我地嘅客戶,話俾佢地知依家嘅經濟狀況,投資方向到底應該點樣去做,IPP亦會有返建議俾每一個客戶.客戶可以按返佢地嘅風險同埋承受能力,去選擇最適合自己嘅基金!」
IPP 希望可以幫到客戶處理一啲佢唔得閒處理或者唔想處理嘅瑣碎事,但其實MPF並唔係瑣碎事,我地希望可以透過一個免費嘅service 讓大家去認識IPP,希望大家了解 IPP 嘅 service 之後,知道 IPP 做得有幾好,知道自己原來有好多選擇!
想達到 lifetime investment success,
就要試下 IPP 嘅 免費MPF advisory service !
*一經成功登記,將會有專人透過閣下所填寫的電郵及電話聯絡閣下.
*凡於 Buymee 養生養心專區之指定品牌成功購買任何產品,即可獲得 HK$30 現金回贈."	31fabe8eeeee275f480674bbc239f930
				"點解佢哋對手咁長,重要無頭嘅?睇真啲,原來相片入面嘅主角全部以手代腳,倒樹蔥企喺條街被影,由於套衫嘅關係,差啲比佢哋呃倒.呢輯相由法國攝影師Patrice Letarnec拍攝,背後無乜大道理,純粹貪玩,慘得過又有一班模特兒任佢舞,果然法國人係特別浪漫.唔信你試吓邀請身邊朋友有樣學樣比你影,應該無乜人肯制. 相關資訊超靚街景相 歐洲風景加Monster插畫 風格獨一無二 (Mar 30, 2015) 千年玩具Before & After相集 鬆軟毛起晒毛粒 (Mar 14, 2015)
Read more ›Post Tagged with: ""攝影師""
先旨聲明,我唔鐘意BB,不過呢幾張相我睇倒笑咗出嚟.首先三張廣告相,每個B都好好抽得,其中一個差啲揸爆奶樽,另一個一下飛腳踢碎Lego積木,最後一個做單手掌上壓,好勁!而且每個B表情都超入戲,賣乜?我都差啲唔記得,係幫Milwaukee Health Department推廣健康懷孕,由攝影師Eric Sahrmann操刀. 相關資訊喵星人與BB溫馨相集 「唔好掹我啲鬚!」 (Apr 1, 2015) 感人閃爆 40周年老夫老妻 免費
... 
Read more ›呢條片好犀利,放上YouTube一星期左右已經有超過300萬點擊,影片睇倒紐西蘭攝影師Chris McLennan將部Nikon D800E相機set入遙控車Car-L入面,然後用架車引班非洲獅子埋身影佢哋嘅近鏡相.原來獅子嘅好奇心好重,而且佔有慾都好強,因為其中一隻獅子一嘢咬走咗部四驅車,好彩雖然架車唔郁得,但係部相機完好無缺,於是就見倒呢批好靚嘅獅子近鏡相.Chris仲喺影片教路要先將鏡頭focus喺一米左右嘅位置,再配細光圈.雖然我哋無機會影獅子,都可以用嚟影吓屋企隻百厭貓嘅. 相關資訊超爛瞓狗狗醜態曝光 主人改頭換面影靚相 (Feb 1, 2015) 奈良鹿仔寫真集 勁似《Tokyo Jungle》場景 (Jan 9, 2015)
Read more ›KAWS,潮流嘢,最出名係對「XX」眼,之前喺海港城擺過一個超巨型雕塑,吸引好多潮人去合照.最近KAWS同南非超模Candice Swanepoel合作,幫12月嘅《iD Magazine》影咗輯靚相,可以用賞心悅目四個字嚟形容!Candice 戴住超巨型X手套,後期加工有對X鞋著,黑白相質素超晒班,模特兒
...
合為一,方法好簡單,就係將相機入面狗狗嘅相變成框架,再套上現實生活中主人嘅身體上面,效果又幾和諧.佢仲用呢個方法幫大量狗主影靚相,作為主人,見倒自己同愛狗二合為一,都咪話唔冧.不過我最想知係佢有無收到Canon錢,全部都係Canon logo嘅? 相關資訊(有片)雷霆救貓 超Man狗狗揹貓上膞 (Mar 25, 2015) 癡肥狗狗成功減磅 戒食漢堡Pizza勁減44磅 (Mar 17, 2015)
Read more ›Facebook經常有朋友分享bb仔嘅生活照,我好想介紹埋台灣攝影師Queenie Liao嘅呢輯相比佢哋參考.Queenie用屋企嘅現存物資,趁仔仔Wengenn瞓著時幫佢嘅睡床大執位,天馬行空set晒場景,極有心思.佢仲出咗本叫《Sleepy Baby:可愛寶貝的扮裝寫真》,教大家製作技巧,睇完可以跟住做,不過大前題係屋企個小朋友要好似Wengenn咁爛瞓先得. 相關資訊我的女兒哪有這麼可愛! 青山裕企新寫真玩溫情 (Mar 27, 2015) 我最待的Apple Watch出現了 LEGO版快人一步搶閘DIY (Mar 23, 2015)
Read more ›"	755777644b41e618a1df51e898068540
				"之前講到,我哋由美術館出來之後,爸爸抱住曉行咗兩步佢就瞓著咗了,已經一點幾兩點鐘,梗係搵個地方坐低食飯先啦~之前咪落錯巴士站嘅,我哋行過去兒童美術館時,沿途人又少店鋪又少,難得見到一間cafe所以印象好深刻,而家要去搵食就即刻諗起嗰間cafe~cafe叫做鼻子咖啡,見到個名令人腦海出現池石鎮嗰樣,有兩層,我哋坐咗上樓上,轉咗手俾我攬住曉(爸爸要保留實力陣間可能要再抱好多呀),day就去點餐~
呢度坐得好舒服,食物質素都好高,又抵食,因為曉已經呼呼大睡,今次order食物完全唔駛考慮佢嘅口味,所以叫咗
攬住個瞓覺嘅細路都可以好好享受午餐~我滴咗一滴汁落曉件衫之後,緊急鋪番張餐巾先﹗
我哋慢慢食完再慢慢飲完,再慢慢上網search下交通路線,曉都未醒,又轉番手去爸爸度抱,我哋出發啦~
以前去旅行出發前會買定上網卡,再問姐夫借定wifi蛋,上次去新加坡借定wifi蛋結果都冇買上網咭,因為而家Smartone都出咗海外一日「自助餐式」數據plan,好似$3x一日,用嗰日就俾$$,唔用嗰日又唔駛俾,計起嚟抵過買上網咭~今次去台灣都係諗住咁,結果我哋一日都冇用過呀,周圍都好多wifi,餐廳食肆商場
... 
地方時特別搵多啲「親子」嘅景點,咁佢就出咗嚟喇~不過其實夢時代成楝樓係好大嘅shopping mall,所以好想順便去行下街,時間有限,但我想去5/F嘅誠品,7/F嘅兒童部,9/F同R/F嘅遊樂場,時間有限,好忙呀~關於去HAPPY 100主題樂園嘅時間,我目標係要坐摩天輪睇日落,所以我哋決定六點左右要上去,咁⋯即是之前嘅時間可以逛5/F同埋7/F啦~
瞓醒覺又食飽飽嘅曉自然精力充沛啦~
同我哋屋企嘅兔兔同一系列﹗係曉曉眼中,只要啲公仔有大有細,佢自然就會代入爸爸媽媽曉曉bb,如果超過四隻,就會加入姨媽姨丈逸逸bb等嘅角色~
引起話題之作﹗呢個宣傳洗頭水嘅booth,曉真係幫得手至極,有冇咁陶醉呀~哈哈~
原來夢時代嘅誠品就快結業,所以好多嘢都割價大傾銷,原本都好想買下多啲嘢,結果只買咗兩本書咋,一本俾自己嘅首爾旅行書,一套俾曉嘅兒童雜誌,咁掃興係因為有個小朋友要去緊急辦啲事囉⋯好在day 3去駁二時有得再逛誠品﹗係度見到成套嘅「小雞」故事書同埋成套嘅「野貓軍團」,之前係圖書館借過呢兩個系列嘅書,我同曉都好鍾意,有諗過要買番嚟珍藏,但原來都幾貴呢,一套要台幣過千,呢啲書又冇得重覆睇好多
...
ps,又暴露年齡添~)嘅遊樂場~
呢個真係超抵玩,好似係台幣$10一個代幣,我哋玩嘅mini air hockey同埋mini保齡球都係兩個代幣咋,不過曉好多都未識玩先冇玩多啲咋~
我哋玩得咁屎都有三張飛,哈哈~
呢度玩係好平,但更平嘅係免費揸車﹗真係免費?nonono,因為唔入錢錢,曉已經揸得津津有味~之前係香港同愷揚佢哋出街,入到冒險樂園,兩個小朋友都爭住爬上呢啲遊樂設施,但佢為咗吸引你玩會間歇咁郁下又有音樂嘛,一郁+有音樂時曉就會即刻跳落車,仲叫埋愷揚都要快啲落車添,愷揚就調轉,一見到有郁嘅就即刻衝過去,兩個小朋友性格真係好唔同囉~
今次唯一曉有主動要求想玩嘅係沙池囉,但收費係每小時計,我哋唔夠時間啦,返到香港媽咪帶你去沙灘玩沙啦~
冇時間?係呀,我哋要去夜市掃街食晚餐呀﹗gogogo~
鼻子咖啡Facebook page:
統一夢時代購物中心官方網站:
HAPPY 100空中主題樂園官方網站:
前往其他台灣旅遊blog
父母都投入其中,親子活動雖屬「小兒科」,其實也很開心.看見曉曉玩得高興,大家就高興.
係呀~其實即使唔理曉曉我哋都玩得好高興,太耐冇玩呢啲「小兒科」玩意~哈哈~"	833ddd8493744ddaa45485c496110715
				"1.How Long Can You Stay Awake
2.跳掣
一嘢倒哂萵肚先夠氣勢
乾嫁啦喂 清嫁啦喂 飲到跳掣
望黎望去叫你飲你唔制
係咪留杯酒養金魚仔
一嘢倒哂落肚先夠氣勢
乾嫁啦喂 清嫁啦喂 飲到跳掣
睇睇嗰邊好索嘅女仔
事業線深不見底
Hello小姐可否傾兩句計
Facebook撳confirm個掣
咪再講你個ex呃你成世
咪再講公司個衰老細
今晚一於玩到失去控制
幾可咁橋班friend到齊
望黎望去叫你飲你唔制
係咪留杯酒養金魚仔
一嘢倒哂落肚先夠氣勢
乾嫁啦喂 清嫁啦喂 飲到跳掣
睇睇嗰邊好索嘅女仔
事業線深不見底
Friend底飲酒傾計玩到摜底
到頂就熄燈跳掣
七八九飲到嘔 飲到興奮傻笑扭蘿柚
飲到嘔先至走 扭兩扭喺跳大馬路奔走
七八九飲到嘔 飲到興奮傻笑扭蘿柚
飲到嘔先至走 聽朝射波一覺訓到晏晝
3.李老闆
一朝早買個A餐順便去銀行
發覺我個Account已清倉
車費加兩蚊 煙仔加兩蚊
加到變窮人
唔食飯 都要有個屋企訓
每個月電費電話費都交比佢
供到死間屋 都係李老闆家產
加價加咁多 搵雞碎咁少 逼我貼埋牆
佢副身家咪就係我地份糧
每晚OT做到死
份人工剩係夠
... 
ck
作曲:ToNick.HardPack
編曲:ToNick.HardPack
監製:趙增熹
各位巴打 今晚見證我兄弟
話以後睇波吹水 食飯打機都免提
佢太太扭耳仔
各位姊妹 今晚見證我兄弟
話以後 Facebook 傾偈 飲嘢出街等我嚟
佢要返歸湊仔
佢話佢發過毒誓 變心就切何B仔
每晚佢負責買餸 食飽啲碗筷佢洗
買間屋買定個舖 盤數仲畀埋佢睇
節日梗買份禮 次次新鮮兼好貴
咁嘅戇男邊豎搵
結婚影相擺酒註冊請飲
未夠皮整首歌氹佢開心
呢個戇男太好運
又有邊位好似阿嫂咁抵諗
戇男佢都啃
各位巴打 今晚見證我兄弟
話以後裝修拆櫃 鑽窿換燈膽佢嚟
電腦佢都識砌
各位姊妹 今晚見證我兄弟
話以後擔當責任 屋企嘅事等佢嚟
佢經已大個仔
佢話佢發過毒誓 變心就切何B仔
冧電無水有白蟻 實搞返好不收費
咁嘅戇男邊豎搵
結婚影相擺酒註冊請飲
未夠皮整首歌氹佢開心
呢個戇男太好運
又有邊位好似阿嫂咁抵諗
戇戇地先夠冧
Senhei:
諗返最初 傾電話傾到拍拖
喺沙灘你捉實我 我話豬我愛你
仲第一次 Kiss 咗
今晚起開始 請放心 萬大事都總會有我
幾十年失聲過 變阿公阿婆
一 定要快啲生返個細路

...
太古怪 個個想要人崇拜
又介意做多咗會嘥
想法離譜 先最值租 即刻做到 邊有難度
左計右計 諗到腎虧 最後成世 困喺井底
跌斷腳仆崩個鼻 起番身Round 2再嚟
將你發過嘅夢儲起 寫低你傳記
最初無飛機搭 嗰兩兄弟諗方法
兩位發發吓有個發明發得OK
得佢哋發夢我哋先會飛
驚咩錯 知錯咩下Round搞妥
至少你試過 咁英勇試過 咁懵
不顧一切咁發你個夢
點至係好 點至做到 last會點 點估得到
左計右計 諗到腎虧 齋講無用 發你個夢
11.相嗌唔好口
冷靜小小 小小事使乜起角互眇
你眇我眇佢眇 眇到個個好似人妖
態度輕挑 挑挑釁你我底線太無聊
撩㷫互片 拍低喺YouTube畀人笑
講粗口不如揸下手
錫佢額頭攬埋一舊 做個朋友
相嗌唔好口 齋講無做又唔見你 夠膽隻抽
愈講愈口臭 想作嘔
忍下口 會變靚啲變瘦
冷靜小小 小小事使乜起角互眇
你眇我眇佢眇 眇到個個好似人妖
態度輕挑 挑挑釁你我底線太無聊
撩㷫互片 拍低喺YouTube畀人笑
講粗口不如揸下手
錫佢額頭攬埋一舊 做個朋友
相嗌唔好口 齋講無做又唔見你 夠膽隻抽
愈講愈口臭 想作嘔
忍下口 會變靚啲變瘦
忍下口 就當識多個老友"	dfbdd4c3c291b8d908b0975312d2b327
				"夏日嚴嚴,人嘅心情就好似街上嘅大太陽一樣咁好呀!但係你地會唔會因為夏天天氣熱濕度高就對皮膚護理得過且過或者根本用錯左保養方法?咁樣就好容易令夏季常見嘅皮膚問題通通走出黎,例如面油,缺水,敏感等等!
等我地俾番幾個夏日小貼士大家啦~!
第一,水油平衡係非常非常之重要嫁~對於油性肌膚,一進入夏季,就會明顯感覺到臉上嘅油脂,而大部分人所屬嘅混合性肌膚都會感到T字位特別容易出油.面部出油過多,除左感覺黏膩,膚色睇落去都會比較暗沉嫁!所以保濕方面一定要做好D~選擇保濕產品嘅時候,要注意兩類成分:一類係「抓水」,例如透明質酸,膠原蛋白,補水因子,佢地可以牢牢抓緊空氣中嘅水分黎幫皮膚保濕;第二類係「鎖水」,姐係適量嘅油分,鎖住皮膚細胞內嘅水分~亦可以選擇清爽嘅啫喱狀或乳液狀質地嘅保濕產品,咁就唔會為肌膚帶黎負擔喇~
第二,夏天每日化妝加上流汗好容易令毛孔堵塞,形成黑頭粉刺,但用手擠壓只會令黑頭愈來愈嚴重,成日用手擠黑頭會增加皮膚發炎同細菌感染嘅機會,長期擠壓更加有可能令毛孔擴張同鬆弛,令毛孔望落去都粗大過人!使用能夠刺激皮膚中膠原組織增生嘅護膚品,預防肌膚老化先至係最正確嘅選擇~除了使用保養品之外,使用一D可以令皮膚表面平滑,填補凹洞嘅護膚品,粉底都得嫁~最最最緊要就係使用一D有收毛孔功效嘅產品喇~防患於未然嘛~
第三,各式各樣嘅激光療程大行其道,尤其係日曬出斑後,大家就更加心急將色斑殲滅!但係係炎夏進行激光療程之後,就要更加小心咁護理皮膚,以免強度高嘅紫外線引發皮膚反黑,影響療程效果.若果本身皮膚比較乾,就應該使用無泡配方嘅潔面產品,同時使用含有透明質酸及維他命B5嘅保濕產品,更加重要嘅係每日使用SPF 30防曬,好好保護我地嘅肌膚~"	d55c0fbff0c68a202d040b2d67c71d8c
				"林生示意 Jenny 收聲, 「得嘞得嘞, 我教仔自有分數, (語氣又變番平靜)係呢, 入面果三個人睇樓睇成點呀? 如果佢地啱嘅就叫佢地快啲去地產舖度簽埋啲租約先嘞!」
林生行左去後梯果便, 跟住見佢又好大聲咁講, 「我而家有事要走先, 一陣佢地睇完樓你記得同我熄燈同鎖門至好走呀衰仔!」
林生搭 lift 走後, 仲呆企住嘅 Jenny 就開始緩步行去後梯處.
見林生個仔響女廁入便正好認真咁清潔住, Jenny上前叩左兩吓木門, 「林生, 林生…」
林生個仔望吓 Jenny 一眼, 跟住見佢居然苦笑住咁搖一搖頭.
Jenny 有啲內疚咁講, 「得架嘞, 個廁所已經好乾淨架嘞!」
但林生個仔就依然繼續響度四圍咁抺住.
林生個仔邊抺住地邊再講, 「係我自己唔啱在先, 所以唔怪得呀爸佢會咁嬲嘅!」
Jenny 問佢, 「你係叫做日生呀?」
個男仔笑左一笑, 「係呀, 不過啲 friend 成日都將我呢兩個字當係星字咁讀, 所以啲人就叫我做猩猩仔囉!」
Jenny 聽到後就卡一聲笑左出黎, 「猩猩仔? 叫猩猩仔都幾得意吖, 係呢猩猩仔, 就黎食 lunch, 咁不如一陣就一齊出去食飯好唔好呀?」
猩猩仔聽到後, 居然好似有啲唔係幾信呢句說話咁, 「吓, 妳話叫我同妳一齊出去食飯?」
酒樓上, 猩猩仔除左同 Jenny 坐埋一齊之外, 同檯嘅就另外仲有一個肥佬, 一個鬍鬚佬同一個大舊佬響度坐埋一齊.
蠻佬頭先略略瞄到走廊出便發生左啲咩事, 「嘩猩猩哥, 睇你年記都唔細架啦, 咩你老豆仲會對你郁手郁腳架?」
又到老馬講, 「喂細路, 你老豆係唔係有燥狂症架? 定係佢見你生得咁大隻, 所以得閒就當你係沙包咁用黎練拳呀?」
我又同猩猩仔講, 「唉, 孩子需要愛, 但佢成日都咁打柒你, 而你咁大個人都唔識得同佢講番話唔好, 咁樣落去都唔係辦法過喎!」
Jenny 又同猩猩仔講, 「其實講真我都有啲唔啱, 如果唔係我喝佢, 佢就唔會淝到廁所四圍都濕哂, 不過你又做咩要走去女廁度痾尿又唔關門架?」
猩猩仔一面無奈咁講, 「男廁修理緊, 所以其他人都係去女廁度痾, 不過算啦, 呀爸佢由細到大都係咁對我嘅, 但其實我做咩佢都唔會理我嘅, 但總知就唔好搞到要比人鬧, 比人投訴, 呀爸佢好要面架, 佢覺得如果有人話我, 就即係代表佢無家教, 所以好似頭先咁呀爸佢咪就郁手打我囉!」"	cdf502cb7fedd7e0040b0ecda0661bb6
				"色日放送:好色面試官 見工變尋歡
日本AV界嘅面試系列,當中嘅面試官經常以權謀私,佢哋恃住自己可以決定取唔取錄應徵者,便放肆地向對方為所欲為,而應徵者為咗面試成功,惟有任人魚肉,真係搵食艱難呀!
雄風優先
喺VENUS出品嘅《絕不能逆意的熟女面試官中出招募測試》中,白木優子係一間大公司嘅高層,經常都要負起招聘新人嘅工作,咁就正合其性格以及需要喇!因為優子係女色狼,每當佢喺面試室為應徵者面試嘅時候,就可以乘機向小鮮肉抽水,甚至要求對方除褲任其玩弄,最後更要應徵者出盡力同佢激戰,能夠用強勁嘅雄風令佢得到滿足的話,咁就可以成功獲得取錄嘅機會喇!
就地正法
由片廠麗-Kirei SOD推出嘅《來家庭餐廳面試的美麗妻子中出事件》,講述加藤結衣呢位俏人妻為咗幫補家計,去到一間餐廳見工做女侍應,而店長正浩就話可以立即試工,於是結衣好開心咁換上餐廳制服,點知一換好衫,正浩見中場休息時間冇客人,就向結衣施展狼吻,繼而喺餐枱上就地正法!結衣為咗份工,只好啞忍,之後正式返工時,更加要忍受被正浩為所欲為,不過日子耐咗,結衣卻愈來愈享受,後來更加背住老公同正浩偷食添!
專家評語
代號:神仙乙
年資:26年
活躍地點:先達中心
簡評:今日為大家介紹嘅面試系列作品,當中嘅面試官真係唔容易應付,因為佢哋都係好色之徒!當中本仙最鍾意白木優子主演嘅《絕不能逆意的熟女面試官中出招募測試》,因為優子呢位美熟女扮演癡女真係相當精彩,玩弄男優時毫不留情,而且仲花招百出,露出一副尖酸刻薄嘅表情更令人痛恨,但係激戰嘅時候佢又顯得百般享受,令人睇得興奮無比,演技相當出色."	1f784d1fd621bc4b753ebfccdabd9d06
				"無論係世界杯嘅國際舞台,定係歐洲頂級足球聯賽嘅激戰,足球無疑係全球睇過最多嘅運動之一,也係最能激起熱情同統一情感嘅運動活動.喺年度最令人期待嘅世界杯上,國家榮耀與個人英雄主義交織出無與倫比嘅足球魔力.
英國足球超級聯賽(Premier League,簡稱英超)早已是國際足壇上一顆發亮嘅星,當中曼城(Manchester City)更係成為足壇巨無霸.作為近年來英超聯賽嘅統治者,曼城唔單止以穩健嘅戰績鞏固佢哋嘅地位,亦以令人神往嘅攻勢足球吸引著來自全球嘅粉絲.
係另一邊度,皇家馬德里(Real Madrid)喺西班牙甲級聯賽(La Liga)中屢建奇功,以佢哋超群嘅球風同歷史地位,無疑成為咗運動彩券投注者嘅熱選.無數次經典嘅國家打比唔單止激起咗球場上嘅火花,亦令彩票市場上掀起咗不小嘅波瀾.
而喺靜靜等待著世界杯(World Cup)嚟臨嘅同時,運動彩券(sports betting)作為一種人們參與體育賽事嘅方式,已成為不可或缺嘅一部分.當粉絲們喺球賽期間通過購買彩券來支持自己心儀嘅球隊時,佢哋唔單止享受到比賽嘅精彩,同時亦喺賽事結果上增添咗更多個人嘅期待同興趣.
喺過去幾年嘅時間裏,線上運動彩券嘅平台也逐漸興起,提供咗更方便同舒適嘅投注體驗.球迷們不再需要直接去賭場或博彩店,就可以喺家中輕鬆投注,觀看球賽同時對比賽結果作出預測.
最終,足球迷們嘅狂熱同運動彩券嘅火熱不僅僅係對於一場場賽事嘅熱忱追隨,更係對於足球這項運動獨特魅力嘅認同.從每一次球迷齊聲吶喊嘅英超賽事,到皇馬嘅傳統凌厲攻勢,以及每四年一度嘅世界杯熱潮中,每一個足球愛好者都將自己嘅情感同願望凝聚在每一腳精準傳球同每一個漂亮進球上.而運動彩券則為這種熱愛提供咗另一種表達方式,於是,足球嘅魅力與現實生活之間構築起咗一道獨特嘅橋樑.
賭波娛樂王是以個人及團隊賭波經驗,加上 AI 優化文章內容的原創內容.如有任何問題,侵權還請告知."	ef9e8ac6ad0946b64de6d5c3231ba972
				"夢想嘅第一步,從基本開始改變 就算係天賦再高,身形再好嘅舞蹈家,一樣要不停練習,仲要由最基本嘅拉筋開始做起,因為佢地知道,身體柔軟度唔夠,技巧再高都無用.有拉筋經驗嘅都知道,每次拉筋都要經歷一種唔知係爽定係痛嘅感覺.無嗮擔心,pretty beauty group 凱詩美容集團 黎幫助妳.要靚都係由根本做起,好似學跳舞拉筋一樣,由基本開始.但一講起美容由基本做起,大家都會諗起由皮膚底層開始,坊間都會用一啲入侵性嘅方法,令到過程10有9次都係痛嘅.以前會自我麻醉,靚就要付出代價!痛?有效就可以! 但經歷過一次又一次唔知係爽定痛嘅過程,你可能會質疑,咁辛苦為咩?但要放棄一切,你又受唔受得起夢碎呢種痛苦?如果我同你講,由今日開始,呢個靚嘅過程得返爽而無痛,你會唔會心動?
無痛仲要變靚嘅技術盡在 凱詩美容,我地有德國嶄新嘅LDM HD-FU 科技,利用非入侵性雙頻放射技術,提升抗衰老效果,將皮膚深層水分提升到表皮層.過程好似按摩咁,增強HSP激生膠原嘅產量去修復並提升肌膚修復機能,減低MMP蛋白分解要素嘅產量去降低皮膚蛋白分解產量.最重要係做LDM HD-FU唔會帶黎劇痛同有搾乾皮膚嘅副作用,仲可以重複使用療程添!過程一啲都唔痛苦,做完就靚靚爽晒,凱詩 令你突破夢想,尋回真我. 嚟緊新嘅一年,你可以與時並進突破自己試下嶄新嘅科技,就喺聖誕節送份聖誕禮物俾自己嘅皮膚,因為皮膚係要黎錫嘅!
凱詩美容 | 凱詩 |凱詩美容集團 | pretty beauty group"	28356f95b06639fea212073a9ca4a6c2
				"香港各大親中社團,專業團體近年陸續成立青年委員會,打正旗號去做好人心回歸工作,連一班城中二代都打鐵趁熱宣布會喺五四青年節當日成立新嘅青年組織.
聯會核心何猷啟(左起),曾智雄同蔡加讚.
霍啟智
據聞呢個新嘅青年組織叫做香港政協青年聯會,尋日一批核心成員同傳媒聚會,包括候任主席曾智雄,候任會長「玩具大王」蔡志明兒子蔡加讚,同埋多名副會長,其中較受注目係已故前全國政協副主席霍英東三子霍震宇嘅兒子霍啟智,「賭王」何鴻燊三房陳婉珍兒子何猷啟等,都係城中商界重量級名門之後,然而部分人喺政界方面稍欠歷練也是事實.
期間唔少傳媒都對多名城中二代好有興趣,連番提問都係想佢哋「開金口」,但到最後都係由「超齡」青年代表,現年五十三歲兼同傳媒有「打交道」經驗嘅曾智雄出手幫後輩擋駕,侃侃而談聯會成立組織,以及最近熱議嘅政改話題.
曾智雄首先開宗明義講到聯會成立目的,係創造平台畀青年人理性討論,否認聯會成立有政治目的,甚至同近年中港矛盾,有青年人高舉龍獅旗甚至闖入軍營有關,其後更以個人身份講到政改,《基本法》已經對政制發展有明確規定,相信大部分人嘅睇法都係無公民提名,但同時部分人對無公民提名會有睇法,隨後仲開火批評唔少政客係為做而做.
蔡加讚則話自己同中央官員心態一樣,建議政改要合情合法.另一名候任副會長譚鎮國透露聯會打算成立網上論壇鼓勵青年人發表意見,期望有幾百名四十五歲以下嘅各界人才加入喎!"	8c80fa9f8f2321140512a8d53e14b128
				"區議會選舉就快到,我地周不時都見到有商舖會張貼唔同候選人既選舉海報,可以俾街坊了解多啲候選人,又或者藉此表達自己既政治立場,都冇問題既,因為間舖係你既,你攞哂黎當牆紙咁貼都冇問題既.不過,有啲情況下,有啲商舖係被張貼選舉海報,變成「被支持」,而做成影響,就好似以下呢一單既情況咁:
致王志鍾區議員:本店並沒有同意閣下選舉海報張貼於本店任何地方,本店無法證實閣下及閣下團隊是否有心還是無心之失張貼於此,本店不懂選舉條例,不如道閣下行動會否違規,唯希望閣下好好處理閣下選舉宣傳活動!特此通知!P.S. 貼還貼,做乜遮住我個招牌喎!仲要冇經我地同意!
(下耀東選區C29候選人包括王志鍾,何偉倫)
呢篇文就按照上面既情況同大家講解,店家同公眾應該如何處理同探討下相關問題.
有.根據選舉管理委員會選舉活動指引(下稱指引)第七章7.26節「候選人若希望在私人展示位置展示選舉廣告,必須先得到佔用人書面准許或授權.(原文改寫,詳細請參閱原文)」簡單黎講,就係私人地方,候選人想貼海報就一定要問左得唔得先.
口講無憑唔得呀.話明要書面准許或者授權,一般黎講係採用《在私人物業展示選舉廣告或進行競選活動的批准書》,入面有兩頁紙係要由業主/佔用人等等去填寫既,所需資料包括:店鋪名,地址,業主或佔用人名稱,負責人名稱,聯絡電話,簽署同埋機構蓋章.咁填哂啲資料再由候選人交返俾選舉主任咁先叫ok既.
範本類似係咁:
唔得.根據指引7.31如果你冇交批准書俾候選人,又或者冇經過業主或佔用人既同意下就貼左廣告既話,係犯法並且要罰款既.
正常情況下應該唔會既.雖然店鋪既聯絡資料係公開,係有被抄錄既風險,但都需要負責人簽署作實,而且批准書說明個度講明批准書應該係一式三份,其中有一份係佔用人留底用既,證明係有支持呢一回事既,如果唔清楚情況既話,亦都可以用公眾身份去候選人平台或者向選舉主任查閱有關既批准書.
兩個方法:私了.好似上面個狀況咁,出左post,tag左當事人要佢解釋下咩事,等候選人同你拆,林鄭就講明唔支持私了既,自己考慮;另一個方法,投訴.問選舉主任確認下啲資料,記得書面投訴.
指引係選管會呼籲給予同一選區既所有候選人公平及平等既對待.呼籲咋.
一般講私人屋苑會係有指定範圍畫埋框框貼海報既,發現有問題就問下管理處,公共地方1823啦,問多啲問清楚,超合作運動~
嗱選舉要公平公正平等對待係啱既,之但係呢私人地方就要尊重返私人既選擇啦,係私人物業做店家既係絕對有權利去處理張唔張貼選舉海報既事宜既,作為公眾都絕對有權利同選管會了解更多關於選舉廣告既問題既.希望呢篇可以俾大家簡單了解,有咩問題記得搵返當區既選舉主任問多啲,公民責任黎架.
參見:"	d053d9b89273dad14b37671e0637969c
				"作為聖公會教友, 面對這樣的傳媒報道, 會在想究竟是教會本身有問題, 還是傳媒及不清楚內情的人的言論, 已蓋過了一切呢? 社福機構薪金水平高低可以討論, 但文章以聖公會花錢買樓作為引子來營造教會錢多到用嚟炒樓就好有問題, 如果落筆既記者有查詢過聖公會, 應該會知道聖公會買樓都主要係用作牧師既牧宅用途, 而非炒樓.
教會有錢, 有好多原因, 可以係來自信徒捐款, 加上理財有道, 但動輒批評教會買樓就係炒樓, 同共產黨話戴耀廷搞港獨有咩分別? 蘋果幾時做左中共既同路人呢? 同埋, 用教會置業同聖公會社福機構高層人工拉埋一齊嚟講, 係偷換概念, 文中都有指出, 福利協會係受社會福利署一筆過撥款政策規管, 同教會買樓係無直接關係. 呢個係政府一筆過撥款留落嚟既問題, 同教會置業無關.當然肥上瘦下可以討論, 但亦都要明白, 你管一個社福機構同管一個私人機構既能力係無分別, 都係爭奪緊同一批人才, 仲要係限米煮限飯, 若然你出手低, 搵啲唔够料既人返嚟, 搞到啲服務無以為繼或者滿足唔到受眾, 咁係咪又將矛頭指向教會或社福機構高層? 而該報以社署署長人工同社福機構高層人工作比較, 係咪言下之意認同社福機構CEO唔需要有社署署長既能力?
教會既總部係咪有必要成立一個傳訊部, 去全盤檢討教會在社會及傳訊上與外間溝通出現的問題? 現在已去到一個地步, 就係教會做任何事情都會被上綱上線, 但事實卻沒有人去討論, 這樣一味處於捱打局面, 對教會聲譽構成嚴重影響.當中必然有問題要去解決, 唔係話要做公關, 但最少要在傳媒層面, 解釋番教會買樓既目的, 如果呢啲都唔做, 如何去取信其他未信的人?"	1898e722c324bc33f035f3cf87bd45c7
				"製作方法可參考《齋鹵味拼盤》.
2015年5月21日星期四
雙色麵筋
一開場先講啲題外話先!上次咪話睇《元味好生活》時知道台灣人好鍾意一家大細去露營嘅,原來香港依家都已經有好多人攪緊呢門生意.唔知大家有無睇《財經透視》呢?有的話就實知我講乜,大嶼山,西貢及天水圍都有營地,提供埋露營車或露營屋,最正係天水圍嗰個營地,引進咗法國製造嘅波子營,望落好似係塑膠造,最特別係球形嘅上半部份係全透明,夜晚瞓覺時好似露天而睡,但又唔怕風吹雨淋,好好 feel,無睇過呢集節目的話就快啲 click 入去見識見識吧!
入正題喇,噚晚煮咗齋鹵味,正確啲講係素鹵味至真,因為有用五辛呢!
甜酸麵筋個汁就係自己調嘅,而咖喱麵筋
就係用現成咖喱醬咋!
睇到嗎?個咖喱麵筋有乾蔥頭哦!
製作方法可參考《齋鹵味拼盤》.
齋鹵味煮得好 pro!
回覆刪除過獎喇,其實真係無難度哦!
刪除我媽媽好中意食哩種齋架,有機會跟你試整先~~
回覆刪除既然妳媽咪都咁鍾意食,妳一定要整啦,況且超簡單,前後都唔使十五分鐘就攪掂.
刪除早兩日 cici 都心思思想整齋
回覆刪除不過,後尾整咗涼拌菜
天氣熱間中食涼拌都唔錯,但唔好食得多囉!
刪除"	9d9ad3fe7cc0e36baeb934a26e60f968
				"普通話教中文(普教中)並非咩新鮮議題,但家陣真係遍及各大中,小學.我間中學初中都有搞普教中,係叻嗰兩班先會用普通話.我唔叻,無試過.我嗰時唔明,其實初中都必定要上普通話堂,中文堂又要用普通話?雖然無試過普教中,當時已經覺得好彩;如果用普通話學中文,上堂一定好唔慣.
睇番好多普教中嘅研究報告,普教中係能夠令寫文更貼近書面語,諸如減少「我走先」,「我食飯」等「口語入文」.誠如鄧城鋒於《關於「普教中」討論的反思》一文所說,『普教中』只能使學生遣詞造句更加規範,對於其他許多更重要的寫作因素,例如創意想像,命題立意,謀篇布局,卻不見得有甚麼幫助.」何國祥等(2002)的研究甚至指出,普教中班的成績和課堂表現均略遜於粵語教學班.主因是學生不識北方方言,聽唔明老師講課甚至唔敢提問.「學生保證了讀音或詞型句式不犯錯(或少犯錯),付出的代價是句子內容貧乏和思維訓練減少.『普教中』對中文科各大學習範疇教學的影響,尚待研究.」
普教中嘅影響係「尚待研究」,而普教中嘅推行就真係「急不及待」可以形容.語文教育及研究常務委員會零八年搞咗個四年計畫,拎兩億推動中小學改用普通話教授高小,初中中文科.呢個計畫都幾大規模,有成一百六十間中小學參加.計畫書裡面仲有個時間表,話二零一八年,「絕大部分學校推行普教中」,去到二零二八年就會全面用普通話取締粵語教學架啦.
我同班朋友就用中學概覽做個粗略統計,有啲有趣數字可以分享嘅.普教中喺沙田區最普及,接近三成九中學都搞.四成五嘅「普教中中學」都喺九龍.
董建華喺零一年施政報告都講:「市民亦必須學好普通話,才能有效地與內地溝通交往以至開展業務.」如果全香港中小學都用普通話教中文,一定對中港融合好有幫助.但既然普通話教中文對提升中文水平嘅成效存疑,我地更加要分析:咁對我地本土文化會有咩衝擊?對我地嘅中文水平會有咩影響?我哋成立咗港語學呢個專頁,希望大家都關注下.希望大家睇完篇文,識得關注國民教育,都識得關注下普教中;對於「普教中即將普及」嘅狀況有個意識,唔好做沉默的羔羊."	9e4d0edd838cb38f33eb8739be2bcb24
				"劇集《婚後事》播完大家係咪有啲失落呢?不過唔緊要,潘盈慧 呢日就請到羅子溢上嚟《星光路上》,除咗同大家傾吓入行經歷外,仲會分享佢第一次做男主角嘅感受,當然唔少得要講吓《婚後事》呢部劇啦.
子溢入行前其實係一名救生員,所以嗰陣時嘅佢膚色都係黑黑實實,至於當年係點樣入行?原來又係因為陪人試鏡,最終反而自己成功被人發掘去拍戲.直到遇上《衝線》呢部劇,子溢初嚐做男主角嘅滋味,不過佢話自己完全唔覺得自己係男主角,事關佢話最緊要係有機會同一班拍檔去台灣出埠踩單車,反而呢樣嘢令佢覺得更開心.
子溢又分享佢對做男主角嘅睇法,佢覺得大家尊重你,唔係因為你擺款,而係因為真係由心去尊重你,就好似陳豪咁,佢拍劇無助手,咩事都係親力親為,但大家都會尊重佢,子溢仲話好嘅榜樣應該傳承落去.
而入行多年,子溢話羅嘉良對佢嘅影響都好大,仲教咗佢好多演技嘅技巧.而喺《婚後事》中,子溢就諗起羅嘉良教過佢既演戲技巧,可以大派用場啦,對於得到網民嘅讚賞,子溢已經覺得好滿足,佢話因為自己好少會被人讚喎,對於獎項,子溢坦言都好恨攞獎,仲好希望可以同太太有朝一日可以一齊攞到視帝同視后呀.
登入後即可查看我的收藏
登入後即可查看瀏覽記錄"	20047603c4f79eaef65d387dfa82363a
				"呢排心情唔好, 咩都唔想做, 咩都唔想理...
公司有好多野, 都係我唔想做既野... (我只係想做會計, 唔想做同audit有關既野呀. 我只係黎日本前係香港""臨危受命""學做過一個月既audit咋).
以前係香港, 同日文有關既野就咩都塞晒比我; 而家係日本, 同英文有關既野就咩都塞晒比我... 咩英文文件都叫我寫... 喂, 果D唔係普通文件喎, 係同audit有關既文件黎架喎, 並唔係話一個識英文既人就曉寫得出架喎. 你地做佐audit咁多年, 連呢類英文文件係咩黎你地都唔知? 竟然問番我轉頭? 聽講我唔係做audit架喎!! 我係香港一直都只係做會計咋架喎!!!
加上日文黎黎去去都無進步呢個老問題, 真係令我好困擾! 雖然大家都安慰我, 我只係黎佐五個月(但之前係香港學果N年呢?), 無可能咁快就曉飛. 我自己都安慰自己, 我夠係香港學佐N年英文啦, 你唔係認為自己去英國生活半年的話, D英文會講到曉飛呀??
但係簡單點說, 其實就是我自己無鬼用, 好多人都話我有機會黎日本做野, 係好難得既機會, 但我竟然唔好好珍惜, 遇上不如意既事情, 心裏就總是想逃避, 好想好想快D返香港, 我真係好討厭咁樣既自己呀!!. 我覺得自己開始有情緒問題, 我而家每日都唔想同人講野, 一收工就想即刻返屋企匿埋; 每朝早鬧鐘未響就自己紮醒佐; 成日無啦啦自己係度喊...
今日終於頂唔住, 衰女地ずる休み一天. 之前我係blog都提過, 我一唔開心就會狂訓覺, 我今天總共訓了16個鐘. 尋晚訓到今日下午兩點先起身, 起身後看吓電視, 食少少野, 到下午四點幾又訓過, 訓到晚上八點先起身活動...
大家既留言我是keep住有看的, 但請原諒我暫時不能回覆大家的留言了.
(旅行既blog則會keep住照出的, 因為關於旅行既blog全部都係我之前已經寫好晒, 然後預較佐日期, 每日出一篇)
沒有留言:
發佈留言"	1ee88e964395eb8bedf8fe17042dc0b0
				"網紅熱搜:Alina Becker 俄國特產J奶乳牛
俄羅斯嘅特產係乜?除咗伏特加,魚子醬及木製娃娃外,原來仲有乳牛呀!講緊嘅係呢位情色系女Coser Alina Becker,事關佢擁有一對J Cup爆乳,同時佢最鍾意飲牛奶,真係隔住個芒都聞到陣陣濃郁嘅奶香味呀!
肉感十足
講起俄國嘅乳牛,喺2019年當地有牧場為乳牛佩戴播放夏日田野畫面嘅VR眼鏡,據稱咁樣能夠緩解乳牛嘅焦慮情緒,有助提升牛奶嘅品質同產量,呢個方法有冇作用就唔知,只知呢位性感乳牛造型嘅俄國情色系女Coser Alina Becker,其乳量絕對係非同凡響!
關於佢嘅背景眾說紛紜,有人話佢係有錢女,又有人話佢出生於一個中產家庭,姑勿論如何,相信男士們都唔會太在意,因為大家嘅焦點都集中喺佢嗰對J奶上面.據Alina Becker稱自細嘅夢想係成為模特兒,並且參加過唔少模特兒比賽,之後佢成功加入模特兒行列,不過因為身材肉感十足,反而發展未如理想,及至2017年便迎嚟佢嘅事業轉捩點.
人氣爆發
話說當時因為工作關係,佢認識咗唔少女Coser,因而令佢對Cosplay產生興趣,之後佢便開始活躍Cosplay界.最初佢只係抱住嘗試嘅心態參與,所以造型只係偶爾性感一下,直至2017年一場活動中,佢化身成人氣電玩《英雄聯盟》當中一位性感女角色,不但成為全場焦點,更拍咗唔少寫真照.當時有朋友便提議佢開設社交帳號,將寫真照公諸同好外,更可以吸納人氣,就係因為咁,日後變身成為情色系女Coser.隨住佢喺Cosplay界嘅人氣愈嚟愈高,其造型亦愈嚟愈性感火辣,家陣佢嘅粉絲已超過140萬,相當厲害!
Profile
出生地:俄羅斯
身高:167cm
三圍:36J-25-37
精彩推介
作為情色系女Coser嘅Alina Becker,賣點係露肉度高,而每套Cosplay服都係由佢精心設計,絕對係有心思又有創意,大家只要Click入佢嘅社交網,就可以欣賞到好多性感Cosplay寫真相,小心睇到流鼻血呀!"	a9046a13bee67fd77fee85444ec11ce5
				"山頂附近有十餘間小屋,俗稱爛頭營,是由外籍傳教士所興建.
春夏間,綠草如茵,與秋冬的金黃,皆為行山者所嚮往.
由伯公坳起步,爬上數百級石階,開始望見大海;
環境正.
回覆刪除個天好正,又藍又綠好舒服
回覆刪除有太陽伯伯雖然熱d,風景就靚好多啦!
刪除有冇帶埋個煲去shabushabu
回覆刪除XXXD
是我很喜歡的一條行山路線,不過我喜歡行落梅窩.....
回覆刪除哇!好遙遠的路喎!你每次都行長途的,我就揀短短地的路算喇!
刪除妳幾時去架,個天好清好靚
回覆刪除6月1日,其實起步時有霧,上到山頂霧散左喇!
刪除風景好靚呢~呢幾個禮拜周末天氣都好好~好岩去行山呢~(不過無咁熱會更好~)
回覆刪除如果真係上到山~~我會有大地在我腳下既感覺~~
刪除就係想有呢種感覺囉!山下的所有屋呀路呀都好似模型咁幾得意呢!
刪除綠油油的大東山,一看就知道你夏天去的,這麼熱您不怕嗎? (^_^)
回覆刪除我早出發囉!九點半開始行,如果唔係住得遠,可以更早就好喇!
刪除Like banner, 好綠襯晒你個綠background.
回覆刪除綠色Jane??? 我有一次行超大風, 嚇到我落返山
刪除係呀!冬天好大風o架!最好揾多d人陪啦!
刪除綠青如茵山色美.
回覆刪除結伴同行可減肥.
雲凝聚著水氣,令人有虛幻仙姿之態,置身當中一定令人有暢遊仙境之感啊!^^
回覆刪除開始上山時,山頂真係大霧o架!睇到雲霧飄來飄去,真係好美妙的感覺嘅!
刪除營內有人住嗎?
回覆刪除冇人住喇!有部份改成渡假屋,不過唔容易訂的.
刪除每次上來見到的總是遊記, 很羨慕啊!
回覆刪除我都羨慕你去的地方呢!
刪除做乜唔帶埋巧巧去行山? :)
回覆刪除有帶呀!影左兩張相囉!冇貼出來之嘛!
刪除大東山唔易行架 , 估唔到 janejane 都行到 , 真係好厲害呢~!!
回覆刪除大東山唔難,只係好多石級,落山辛苦喇!怕整親膝頭囉!要慢慢就住行.
刪除上次到大東山頂已是30多年前了,環境似乎幸好沒變,但山下赤蠟角的一邊似乎人面全非了.
回覆刪除看後很想重遊故地,但不知還有這本事呢?
赤蠟角機場98年落成,不經不覺15年多囉!
刪除香港的高山山頂都冇咩改變,想重遊故地就去啦!體能可以慢慢訓練嘅.
你應該幾行得! 十幾年前我去過一次
回覆刪除我行得好慢o架!耐力都ok嘅!
刪除好翠綠的山頭!同藍天碧海好襯!
回覆刪除夏天翠綠,秋冬金黃,大東山名不虛傳喇!
刪除我之前睇電視一個行山節目講過, 但個節目好把鬼~~ 我覺得你呢d風景相更吸引丫!
回覆刪除有時電視台拍攝未必遇到好天氣嘅!又或者個攝影師行唔慣山喇!
刪除好好天, 好靚. 不過, 一定好熱... hehe.
回覆刪除呢度好得喎, 但而家咁熱唔會唔中暑呀 !?
回覆刪除朝早行上山囉!但我住得遠,去到都九點幾喇!
刪除"	7b73441c3f6f4e659b77506e02d7c9fe
				"今次,講個一男一女的故事.
當年我仲係 junior,入職未夠一個月就比個 senior 揀中去珠海出 job,senior (阿 Sam) + semi-senior (Calvin) + junior(我),一行三人,兩男一女擇日出發,預計六日完 job.
落船後跟客方代表去酒店 check-in,兩個 senior 一間房,我自己一間,一切安頓後,食完午餐就跟客人過工廠.首先 Sam 去見大老闆,交待一下今年個 working schedule,與此同時,Calvin 帶我去財務部準備開 job.
第一二三日好快過去,工作亦很順利;第四日 Sam 突然話唔舒服,想留在酒店休息,又話唔想傳染 Calvin,所以自費租多間酒店房,自己搬咗過去.經過三日一齊做嘢一齊食飯,我同 Calvin 開始變得熟絡,就在 Sam 病咗呢一日,Calvin 講咗啲八卦嘢我聽...
Sam 喺公司做咗七八年,唔少 junior 跟過佢,Calvin 係其中一個,另一個係 Ceci (依?Ceci 係唔係老闆秘書?) 係呀,同一個人!(咁得意?做做下 audit 轉秘書?)係咁的,聽聞當年 Ceci 畢業無耐就入職,初初做 audit junior,跟阿 Sam,好似話佢兩有啲曖昧嘅,做咗半年左右,老闆秘書辭職,老闆就問 Ceci 有無興趣轉做秘書,就係咁,Ceci 由跟阿 Sam 轉咗去跟老闆喇.
兩年過去,表面上,Ceci 有 Ceci 嘅生活,Sam 有 Sam 嘅忙碌,而且佢哋各自都有自己嘅男女朋友,本來大家對佢兩個曖昧傳聞開始淡忘,但係有一次公司 annual dinner,阿 Sam 飲大咗,喺隔離 Team 同事面前大聲講:比返 Ceci 我!
Calvin 越講越多,到之後 Sam 結婚,Calvin 都係坐上客,佢話今次輪到 Ceci 飲多咗,Ceci 走去同新娘子講:人哋話我同 Sam 係公司金童玉女,你話呢?
Calvin 話,其實 Sam 應該差不多可以升做 Partner 的,但係佢對老闆始終有點恨意,又捨不得 Ceci,所以一直拖拖拉拉,唔做 Partner,又唔走.
當晚 Sam 無 join 我哋晚飯,第二日佢攞多日病假,直至第二日中午,Calvin 收到同事口訊,問佢見唔見到 Ceci?同事話 Ceci 請咗兩日 annual 喎.
噢!原來羅生門呢類故事,唔係淨係聽歌睇戲才有的,如果 Sam 同 Ceci 真係相愛?點解唔可以走埋一齊?
我身邊那位智者答:葉念琛話,timing 唔啱就只可以做後備!"	9deb1866b30b20c46080c93a772ccf96
				"早排立法會議事規則委員會就議員因行為極不檢點,而遭立法會主席驅趕離場後嘅新罰則進行研究同埋諮詢,同時立法會主席梁君彥嘅處事手法都備受批評,有人甚至建議應該由議規會主席謝偉俊(Paul)做立法會主席一職添.不過咁大頂高帽笠落嚟,阿Paul似乎都嚇親,仲形容「呢個係死亡之吻」喎.
尋日阿Paul出席一個電視論壇,同場仲有民主黨立法會議員尹兆堅(肥尹).上年立法會修改咗《議事規則》,阿Paul就話喺拉布同拖延議會進度方面已經有改善,但係肢體衝突方面就冇,認為修改《議事規則》可以將立法會帶番去國際水準,同埋得體啲.
肥尹唔止認同阿Paul嘅說法,仲形容議會係「畸形」,因為議會結構同埋主席都唔夠得體,能力低.早排梁君彥喺特首答問環節上,驅逐幾位民主派議員出會議廳,之後仲腰斬埋答問環節,肥尹就話,有建制派議員都認為做法係不必要.
肥尹仲話,今屆議會成日出現小規模鬧交,係因為梁君彥好多時都錯判,導致議員提出規程問題,但對方視而不見,當議員繼續追問時,就會畀梁界定為叫囂,仲作出警告,佢形容呢種做法係夾硬嚟.
鬧完梁君彥之後,肥尹就提到有民主派建議應該由阿Paul做立法會主席,佢聽完都即刻叫好,仲話過去喺阿Paul做委員會主席期間,佢哋都未抗議過,仲成日讚佢做得好添!
聽到民主派嘅讚美,阿Paul好似受寵若驚,多謝對方之餘,仲好謙虛咁話唔敢當,因為呢個係「死亡之吻」.被問到如果由佢做主席,喺立法會會點處事時,佢就話深信健康嘅民主制度係協調式政治,大家都講道理,動口不動手,但現實要執行就有困難.佢仲話,議會應該要有規矩,但依家情況係有規矩冇人守,所以去到某個極端情況就要做嘢,令公眾明白規矩係有人執行.
講番轉頭,其實阿Paul喺上年立法會修改《議事規則》期間,都畀民主派鬧過,只係冇梁君彥嘅情況咁嚴重.依家民主派都支持佢做立法會主席,唔知佢會唔會「口裏說不,身體卻很誠實」呢?"	04322cda31a770d30f4c91bb7c1b2443
				"大網仔營地入口靠近大網仔路,北潭涌,離西貢市中心 只係簡單一段車程,設備齊全,交通方便,補給亦便利,可享海景,所以人流較多,營位唔算太多,假日比較難搵到營位.
只要從西貢市中心乘搭往黃石碼頭方向嘅巴士路線94,96R,於西貢戶外訓練營站落車,依大網仔路向北潭涌方向步行約5分鐘,或者小巴路線9號至麥理浩夫人渡假村至烈士碑園落車,直到見到抗日英烈紀念碑,再轉入背後小路,再下行約3分鐘即達.
營地面積不大,只有約6至7個營位,每個營位皆有燒烤爐,枱櫈,只有靠近門口嘅左右兩個營位設有木板平台,用作放置帳篷,等同荃錦營地.營地週邊樹木環抱,可回望西貢市中心,亦可眺望 滘西洲,橋咀島,鹽田仔,西貢海,一端小山頭正對海景,景觀遼闊.
大網仔營地人車可達,唔少人都會自駕前往營地,多數會將車停泊於營地門口,不過該位置其實唔係正式車位,故有機會俾人抄牌,當日就見到有車被抄牌情況.由於私家車可達,故人流特別多,即使星期日下晝時間,營地內依然有好多人,多為家庭客.
講到賞景小山頭,以目前所見,已經變成一個露天洗手間,地下亦變成垃圾崗,紙巾滿地,甚至有人糞,臭氣沖天,到底點解呢?
事實上,距離大網仔營地約2分鐘步程,外面本來有一個標準洗手間設施,公廁距離營地只有約170米,本為方便.但公廁於2023年4月仍關閉維修,故水喉與公廁欠奉,估計唔少人貪方便於山頭解決大小二便.提提大家,其實行返出大網仔路入口,前行一小段路,其實另有旱廁.
E.A.Tips :
❷ 營地內有垃圾桶,但最好都係自己垃圾自己帶走.
❸ 營地只有兩個營位有木板平台.
❹ 一端小山頭為賞景好地方,正對海景,但現時所見變成臨時露天洗手間,垃圾,紙巾遍地,甚至有糞便,臭氣沖天.
❺ 乘搭巴士路線94,96R,向黃石碼頭方向,中段於西貢戶外訓練營站落車,向前行一段路就會到達路口.
❻
❼
大網仔營地
西貢
(#小商場好店)若然拍拖兩個人前往天水圍,有咩好食呢?對於天水圍良心小店美食,大多數人只會諗到新北江商場,內裏蹤橫交錯,非區內人隨時會盪失路,但商場內的確有唔少平價食店,有如葵涌廣場或旺角中心,但就唔係間間都有座位同坐得舒服.天水圍區內其實重有另一個叫天一商場嘅地方,距離濕地公園不遠,商場內有間小型咖啡店,有啲港式拼西式嘅感覺,店內嘅焗飯水準不俗.
(#活化戲院)於1997年停業嘅長洲戲院,剛剛於幾日前(8月21日)正式活化重開,容許公眾入場參觀.當中,揭示呢個位置曾掘出甲骨文物件,更特別設下幾個工作坊,給予大家拍拖兩個人DIY長洲名物平安包機會,更可認識拓印,立體浮雕.首個週末更邀得本地電視台嘅「大明星」到場開演唱會,想知長洲戲院現場情況?
(#香港新公園)盪韆鞦,氹氹轉,瀡滑梯,搖搖板,跳彈床,馬騮架等都係小時候必玩嘅公園遊樂設施,只係早年不斷有意見指危險,多數舊式公園設施都已經被拆除,想拍拖兩個人懷念吓都頗困難.最近觀塘近茶果嶺海邊有一個全新公園,將已經逐步變文化遺產嘅舊式遊樂設施重現海旁,當中最吸睛嘅係約8米高嘅鐵滑梯,重有色彩繽紛嘅3大打卡位,即睇公園內有咩童年玩樂設施!
(#必去展館)落雨去邊好?下雨天好容易打亂拍拖兩個人嘅行程,度好晒嘅Schedule都未必可以實行,夏天最方便嘅係走入商場或去博物館.香港有好多博物館,而最近香港文化博物館就有多個值得去嘅展館推介,行晒幾個展館足以消磨一整天,當中有同香港電影有關嘅文化展,本地舊有流行文化展,亦有兩個人物展覽,反而同香港藝術館以打卡為主嘅內容並唔一樣."	ff984fb9630b0e708e16250cd1088a00
				"對我黎講,襯衫真係一樣好麻煩既事.
夏天既佛羅倫斯都可以高達三十度,我帶左好多唔同款既一字膊衫,但思前想後都係覺得咁著有少許暴露,所以都係揀左件薄薄地既雪紡長袖衫同短牛加波鞋就算.
Nick約左我係樓下reception等,佢嗰日一身毒男裝束,佢冇換到今朝個套白Tee加格仔襯衫,仲要揹住個黑色The North Face背囊,冇gel頭,好彩佢尚算有六尺高,都叫做搭救返成個Look.
只係佢同第一晚個LKF Gel行曬頭既Playboy打扮,簡直判若兩人.
不過我真心鐘意佢呢種毒毒地既打扮,唔會有種刻意要討好女仔既感覺.
「你今日個look幾襯你個形象啊.」我輕輕地恥笑佢.
「咪同你講左我平時都係頹Look出街,個晚真係比足面你.」
「好啦,知你係一個連club都冇去過既Engine毒男喇,其實你咁著仲好睇啦.不過你今日帶咁大個背囊出黎既?入面裝左寶啊?」
「都係基本野啦,水,雨遮,急救藥個啲,我仲擺多左件褸入去,你成日著啲咁薄既衫,費事你夜晚凍親啦.」
佢準備非常之周全,我望住我嗰個爛大街既Longchamp袋,真係有啲自愧不如.
入面其實除左銀包同水之外咩都冇,不過有Nick同我一
... 
tion對出既花園.
出入Hostel既時候都一定會經過呢度,所以我岩岩入黎個陣,都比呢個景吸引左.除左各式各樣既植物,個度亦有兩張好大既長方形檯.
原來大部分既住客都集中曬係個花園既長凳,吹住水咁食lunch,一個好悠閒既畫面.
而位於Hostel旁邊,係一座唔太起眼既教堂,係意大利,天主教堂就好似7-11咁,總有一間在左近.
Hostel出面有巴士站,一張車票都唔算貴,€1.2,但我地兩個都中意行路,所以選擇左行40分鐘去市中心.
出去個陣大概中午十二點,我地落車後都冇食過野有啲餓,係途中搵到一間kebab(FYI:一樣中東小食)小店.去過歐洲既應該都知,基本上係每個國家,除左連鎖快餐店外,最平既外食選擇就係kebab.
由於前兩日係米蘭食既意大利野都伏伏地,我地就決定入去食個平lunch.
個老闆理所當然係中東人,但佢非常之風趣幽默,係咁同我地傾計.唔係講笑,我覺得個刻我食既kebab好食過曬之前食既pasta,又足料,三四歐羅可以填飽個肚的確係窮遊之選.
老闆見我單肩拎住部單反,突然問我可唔可以幫佢同佢阿哥影張相,雖然有少少嚇親,但我都好樂意,影完仲問佢拎左Facebook話遲
...
啲人去旅行個陣去邊都要搭Uber,又唔係趕時間.慢慢游走係個城市,先可以真正咁感受佢.」
「大文豪,洗唔洗下下講野都咁高深.你都應該慶幸我唔係個啲行兩步就話攰既港女.」
「咁只可以話我睇人睇得準,如果我覺得你係港女,我當初就唔會係機場問你一唔一齊租Airbnb.」
「你好彩姐,你又知我唔係既?記住,人不可貌相.」
「不過話時話,你個陣又會咁大勇氣去問一個女仔既?其實一直以為讀Engine既都好毒,唔敢同女仔講野.」我對住佢調皮地吐舌.
佢反問我:
「咁你又會咁大膽應承一個三唔識七既男仔?我諗我地都一樣,覺得一世人流流長,唔試過點知個結果.人多數都會後悔佢地冇做過既野.」
「咁你有冇後悔當初問我?」
「暫時冇,希望將來都唔會.」
Nick擰轉頭望住我,我突然唔識反應.
我都係心入面問自己,究竟我有冇後悔當時應承左佢?
面前既人,我只係識左幾日都冇,佢可能只會係我生命中既一個過客,但冇左佢,我諗我呢次旅程並唔會有咁多刻骨銘心既經歷.
「嘻,得啦,唔會令你失望,我地一定會係最好既Travel Buddy.」
我地係呢次旅程中,確實做左大家最好既旅伴,但我點都估唔到,呢個並唔係我地唯一既關係."	063529a93c0c6f10b9c604273d3dcf6c
				"以前香港娛樂圈可以講好多人關注,無論系劇集,電影同歌曲都好有名氣嘅.其中喺樂壇方面英皇算系相當有實力嘅公司,當時好多有實力嘅歌手都喺英皇,或者講系英皇捧紅咗好多歌星.隨后呢啲歌星放到而家依然系好多網友討論同關注,而呢排英皇嘅一啲藝人就發出咗17年前拍下一張公司藝人嘅大合照,有網友就發現咗裏面隱藏住三大恩怨.
呢排一啲英皇藝人就曬出17年前嘅大合照,呢張相度有好多大家熟悉嘅面孔,唔知大家認得佢哋青澀嘅面孔嗎?
如果唔認出唔緊要,有媒體就畀我哋寫出咗一啲明星嘅名.包括謝霆鋒,陳冠希,陳奕迅,蔡卓妍,鐘欣潼,王杰,容祖兒等等大家而家仲耳熟能詳嘅人名,由于相中實在太多明星,所以就唔一一講出嚟,有興趣嘅網友可以留言評論.相中我哋可以睇到謝霆鋒同陳奕迅應該算系相中嘅副C位,可以睇得出兩人當時受捧力道.
其實,除咗畀我哋懷念之外,喺呢張罕有嘅舊相度隱藏住有藝人之間三大恩怨:
陳冠希同阿嬌曾經呢段情到而家好多人都記得,相信兩人系冇可能再次同框喇.好彩嘅系陳冠希同阿嬌而家都各自搵到幸福,陳冠希仲有咗一個女,至於阿嬌都總算完成咗婚禮.
陳冠希同謝霆鋒兩位顏值好高的男星,當時大家都擁有相當多粉絲.而且兩個人都一齊拍戲,同臺嘅次數都唔少.不過,因為張柏芝單嘢,最后3人都變陌路人喇.如果當年冇嗰件事,兩人會唔會系好朋友?
仲有一個恩怨就系王杰,當年喺英皇都好有名氣,唱嘅歌都好好聽,當時佢有好多粉絲.不過突然間佢就消失匿跡,隨后佢數次提及有人落毒讓佢喉嚨畀毀,而當時一度盛傳系公司里面嘅人.其實佢究竟有冇畀落毒一直都系個謎團,大家無從考究.
而呢張相如果再要齊人拍,恐怕系冇可能啦."	0adac4ea82443cfc02d3744beea5f0d8
				"對好多人嚟講,睇牙意味住一筆唔小嘅錢.
噉啦,有啲朋友為咗攞啲家下,大開腦洞,DIY睇牙,自己動手給自己拔牙.
今日就同大家分享幾個DIY睇牙的案例.
呢位係新晉嘅達人,“佢紅咗啦”係因為有個牙醫係網上分享咗佢啲矯正牙齒相片Facebook上發布了他的矯正牙齒照片.
冇即刻去醫院搞牙齒外傷,仲喺網上搵啲弓線嚟矯正牙齒,而是自己網購矯正牙齒所需的弓絲來DIY.
咁結果則啲?當然仲係要牙醫黎整治啦.
伊安·寶恩頓,來自英國東約克郡貝福裏小城.
呢位係2003年隨250醫療中隊喺伊拉克服役嘅前軍醫,因傷退役之後嘅境況唔太好,已經領返救濟金一段時間啦.
因為攷唔起私家牙醫嘅醫療費用,又搵唔到得收醫保病人嘅牙醫,呢位老哥用一把老虎鉗果斷咁將自己嘅13顆壞牙全部拔咗.
佢講:“最初痛嘅係一顆門牙,佢比其他牙齒突出啲,因為好痛,所以我經常去扭佢.最後我意識到呢顆牙一定要拔走,噉啦迫不得已用老虎鉗拔掉了它.神奇嘅係,整個過程唔係咁痛.我諗可能係因為係呢段時間我經常扭佢,已經殺死呢顆牙神經嘅原因.”
我哋知道牙神經唔係咁易就會死咗嘅.
無單有偶,喺中國,都有人試過DIY拔牙啦.
2019年1尾月,南京市民高某自己在家用指甲鉗拔牙啦,一不小心喺口腔劃咗一道小傷口,呢道小傷口就搞到佢入咗重症監護室,幸好無咗命,差點就危及生命!
入院之後,而家高某已經喺恢復中.
南京市第二醫院重症醫學科主任鄭以山佢講道,導致咗咁嘅意外發生.
對於此事,網友嘅評價係:呢係咩神仙操作?
有個女士查詢牙痛治療方法,然後佢自己用啲縫衫針搵鏡仔做根管治療.
@顯微牙醫
最後嘅結果都唔似意外咁啦,鉈斷咗.3天時間就會令根管內壁黑咗,如果鉈係到待耐啲,發炎痛楚幾分鐘就有啦.
噉啦DIY睇牙看似省下了一大筆錢,但係實情後患無窮.
英國齒齦健康基金會嘅行政總裁奈傑爾·卡特(Nigel Carter)博士,俾啲打算DIY嘅人發布咗一個嚴厲嘅警告:DIY既危險又毫無必要!
“有太多稀裡糊塗地就拔錯了牙齒,或者最後造成了感染的例子.”
“自己處理很容易就把問題搞得更糟糕,導致最終需要進行更深入,所以我奉勸那些打算自己處理牙齒問題的人們三思.”
矯正牙齒拔牙啦修牙等一切牙科診斷治療行爲必須去正規的牙科診所或醫院,搵專業嘅牙醫進行操作.
因爲噉啦都需要知識與經驗的積累,仲有醫生嘅人文素養,唔係一個非醫學專業嘅人士聽講就可以解決嘅.
如果為咗慳少少錢而自己動手,花錢更多唔話,關鍵係受大罪嘅都係自己呀!"	9c89893a6bf1972bbe27ab3e89792323
				"( 30-AUG-2013 FRI )
又星期五喇 真係最開心呢 ~
丫 喉嚨痛呀 應該係前兩晚食咗薯片 同埋尋晚又食鹹水角 所以先咁呢 慘 之前晚晚食薯片都唔會喉嚨痛架 唔通食完中藥我變咗熱底 嘩哈 ~
菇場靜呀 老友又番咗 Ipoh 無得 Skype 好在 8 卦喺度 唔係都幾悶 因為今日唔想上網呀 好攰咁 ~
同 8 卦出去食 lunch 想食酸辣米線 不過佢又唔想 所以又去食五寶飯喇 明明叫咗小飯 居然無小到 飽鬼到呢 所以我叫 8 卦自己番菇場先 我要兜個圈先得呀 估唔到行咗 15 分鐘 真係舒服 d 咁架 ~
Yahoo Blog 終於摺埋 佢地情願收購另一個平台都唔好好管理個 Blog 真係傷透人心啦 不過其實寫 Blog 咁耐 佢地真係做得越黎越衰 Upgrade 之後真係唔覺得有咩改善 我個人覺得仲衰過舊時 好多 Blogger 話唔見好多篇 Blog 同相添呀 不過我無留意有無唔見嘢呀 因為咁耐嘅嘢真係唔記得囉 我覺得寫 Blog 對我黎講係一個回憶 基本上都會繼續寫嘅 同埋應該轉去比較多 d 人用嘅 Blogspot 講真 去到果邊見番 d 熟口熟面嘅 Blogger 都幾有親切感架 我 Blog 名係 Babymama BM http://babymamabm.blogspot.hk/ ( 嘜頭都用番隻貓貓 我真係好鍾意佢架 肥嘟嘟好得意呢 ) ~
沾寒沾凍 個身又滾 但其實又非常之凍 都似發燒架喇 勁想快 d 放工番屋企 ~
落車經過美心 見到好多件 Cheese Cake 切餅 今次真係忍唔住買番件喇 ~
番到屋企居然唔駛開冷氣 都心知不妙啦 所以浸埋菜就即探熱 真係有 d 燒 諗住食 Panadol 不過里奧大人係都要我睇醫生 咁我即掛號啦 好在 6 點 45 分有得睇 ~
去到診所探熱都係 37.9 度 醫生問有無周身骨痛喉嚨痛 我話有 之後佢又摸我條頸 輕輕掂已經好痛啦 咁我都知應該係扁桃腺發炎 不過我攰到傻咗 無問醫生我係咪又扁桃腺發炎添 ~
抖陣就煮飯喇 里奧大人 7 點半先放工 咁我都自己食先喇 因為想快 d 食藥同沖涼呢 ~
是日懶餐 - 豉椒炒蜆肉 + 菜心 + 冬蔭功麵
豉椒炒蜆肉 - 煮咗勁小蜆肉咋 我簡直覺得煮果小小 真係嘥煤氣呀 嘩哈哈 ~
菜心 - 尋晚食剩 今晚食埋去 真係好在有菜剩 唔駛射登又去買嘛 ~
冬蔭功麵 - 泰國 d 麵好細包 所以煮 2 個比里奧大人 咁見 d 蜆肉實在太小 又加 d 蝦同西刀魚丸咁囉 ~
里奧大人知我鍾意 Line 公仔 所以特登買個月餅比我 搞笑 ~
( 之前扭蛋 不過想要果 d 就扭唔到 但我覺得已經好夠 因為依家扭蛋要 $15 一隻好貴囉 )
沒有留言:
張貼留言"	7f55c4f6a5254db4c98898d649bcc179
				"A姐明明話知我做嘢攰,帶我去曼谷鬆鬆玩吓,做吓Spa,點知今日就去咗全新開幕,位於市中心嘅King Power Rangnam行咗成日街,好彩呢度主打Life Style,仲有我最鍾意嘅運動品牌呀,都夠我慢慢睇!其實King Power呢個名相信大家都唔陌生,因為每次出入泰國各大機場,特別係喺曼谷上機返香港前,至少都會買盒芒果糯米飯上機食,而去King Power Rangnam(王權免稅購物中心)都好方便,只要坐BTS到Victory Monument站,喺2號出口行3-5分鐘就到喇.行咗大半日,見到A姐買咗一袋二袋…十袋後,終於可以去醫肚啦(詳情請睇:King Power Rangnam必買系列),幾時都話女人有得Shopping就唔駛食飯架啦!
King Power Rangnam(王權免稅購物中心)嘅餐廳集中喺3樓,除咗餐廳,仲有Food Court,夾夾埋埋都有超過25個選擇,等足佢成日,食足早午晚三餐都唔會悶親個胃.
Nara Thai Cuisine
Nara Thai Cuisine係曼谷食精緻泰菜嘅名店,原來仲連續10年榮獲Thailand Tatler雜誌讀者票選為
... 
,又凍又熱,真係好過癮!
Thai Taste Hub
Thai Taste Hub係King Power Rangnam(王權免稅購物中心)嘅Food Court,總數有17間本地同國際美食,食嘢之前要先增值購物卡,記住食飽飽要退返按金呀.
Thai Taste Hub:Han Tha Din Dang(蔡欽利滷水鵝)
Thai Taste Hub內名氣最大之一嘅就點少得蔡欽利滷水鵝,滷水鵝用上秘製嘅滷水醬汁,好入味呀,而最吸引係肉質好滑,鵝皮微微脆口.
Thai Taste Hub:Thipsamai Pad Thai PratooPe(鬼門泰式炒粉)
泰國代表美食之一嘅Pad Thai,呢到都有,而且仲要係Thipsamai Pad Thai PratooPe!因為每次去到位於考山路同中國城嘅分店都大排長籠,而呢度想對少人.而驚喜在於估唔到Food Court分店都係即叫即炒.
蝦仁炒蛋泰式河粉:蝦仁新鮮彈牙!而河粉索晒醬汁嘅味道,口感煙韌,味道微甜,保持一貫水準.
橙汁:就算Pad Thai唔鍾意食,都記住去買支橙汁,橙汁夠晒冰凍,好解喝,而最重要係入面有好多橙肉,口感十足.

...
化,同A姐一樣想食得健康嘅,就去試試啦.
Thai Taste Hub:All CoCo(椰子甜品)
去到泰國又點可以唔飲椰青呢?但攞住個椰青邊行邊飲就唔太方便,所以呢支100%嘅椰汁,就啱晒,清甜解喝.
相關文章:旅行拍拖食買玩 3日2夜曼谷之旅
King Power Rangnam (王權免稅購物中心)
地址:8 King Power, Rangnam Road, Phaya Thai, Ratchatheri, Bangkok 10400
(坐BTS到Victory Monument站,2號出口行3-5分鐘)
營業時間:10:00 – 21:30
網址:www.kingpower.com
(記住Like同Share畀朋友)
想緊貼A姐M佬嘅吃喝玩樂資訊,快啲Follow埋下面嘅Channel啦!
Facebook:A姐M佬 玩樂日記
Instagram:AandMdiary
Pinterest:AandMDiary
Openrice:A姐M佬
報料或合作:keepintouch@aandmdiary.com
特別嗚謝:Why Not Asia,King Power Rangnam"	dbfcdc8c25fe015894273003327e22d6
				"收到一件bb仔玉鈪,想變賣但唔知值幾錢 …
應該唔值錢
係 翡翠 定 玉? 如果咩產地咩玉質 都唔知,就算吧.
如果有單,可以試下8折退回鋪頭
佢賣比你就貴重物品,你賣比佢就唔值錢爛石頭.
俾BB帶吓玩吓算
但凡金器以外嘅飾物,出左舖頭就唔值錢架啦,鑽石都一樣,所以買金送俾人最好係有佢嘅道理
之前買禮送俾朋友結婚,個sales係咁說我買鑽石,我回佢鑽石出左門唔值錢架,佢冇再出聲
唔識,係咪去玉器舖當?
無錯… 除非親戚係有錢佬, 否則隨便係街或玉器市場買
都唔會話好貴…
多謝大家,bb因為隻手太粗穿唔入…
我諗唯有送畀會生小朋友嘅朋友…
大家睇得上眼多數唔係A貨,
B,C貨嘅話,全部都係人工添加.
如果可以嘅話,留比下-代,
我阿嫲都留咗好多玉器落嚟,起碼超過七十幾年,
好怕,
我老公果邊有兩大箱玉器比我地,又古老,又大,又黑,乜都有,
講到好有意義,有歴史,有價值,
其實係垃圾
我哋都係, 老爺留低咗幾箱玉, 我哋又唔識睇, 賣又唔係掉又唔係, 仲要每年用幾千蚊租迷你倉放
要睇吓佢哋屋企係咩背景,
我識人佢哋上-代賣古董,佢屋企真係有啲「寶物」.
該主題在最後一個回覆創建後180天后自動關閉.不再允許新的回覆."	bad874136ee209fb0833379f99f8cf3a
				"OASIS | 余拜仁:世界級廣東話音樂劇之育成
香港嘅文化界同演藝界近期有好多佳作出現,有啲喺戲院,有啲喺劇場,其中有一部本土原創音樂劇,歷經前後八年嘅醞釀同打磨,終於正正式式上到舞台同觀眾見面,不但有口皆碑,而且一票難求,加場之後仍然難以滿足異常熱烈嘅需求;一方面唔少睇過嘅觀眾都想二刷,甚至三刷四刷,另一方面口耳相傳之下,好多本身走漏眼,忙緊其他嘢,以至唔記得要買飛嘅觀眾都大嘆走寶,群起搶奪最後入場機會,最後只有十八場嘅幸運兒有得親身欣賞呢一套不論係編導演,曲詞唱,台燈聲等等台前幕後都交出100分成績嘅世界級香港劇場作品:《大狀王》.
音樂劇係全球流行嘅藝術及商業形式,兩大重鎮嘅美國紐約Broadway同英國倫敦West End,大小劇院林立,全都各具特色,全球觀眾著迷,日夜川流不息;仲記得喺倫敦留學期間,受惠於學生飛嘅恩澤,同埋偉大嘅「臨場散飛」票務系統,基本上每一套當時得令嘅音樂劇都有睇過,例如《歌聲魅影》,《孤星淚》,《Matilda》,《Wicked》等香港觀眾較為耳熟能詳作品,其國際巡演版本先後都嚟過香港,其他亦包括《Kinky Boots》,《Come From Awa
... 
人交流,表演藝術行業目前亦都正喺度醞釀緊一個超級項目,希望邀請到包括大灣區,兩岸各地,亞洲區內,以至歐美等地創作人,藝術家同製作人一齊嚟到香港,更深入地認識本地藝術,進一步商談不同合作,呢件大事就係「香港演藝博覽會」(博覽會). 話說喺2022年年頭,特區政府宣布咗撥款四千二百萬元舉辦首屆專為表演藝術界別而設嘅博覽會,透過包括展覽推介,座談,專題討論,表演同交易等一連串嘅活動,展示本地,內地,以至外地頂尖表演藝術家同團體嘅作品,根據官方提供嘅資料,博覽會嘅目的就係「幫助內地和香港傑出的表演藝術走向國際,同時也促進他們與外地優秀的表演藝術家和團體交流.」據了解,有關當局喺過去一段時間正全力推動事件發生,最近終於敲定博覽會最快會喺2024年嘅第4季舉行,局方代表亦已先後走訪世界各地,向大大小小嘅表演藝術博覽會主辦單位取經,並且研究兩地合作嘅可能,例如攜手呈獻跨國巡迴演出等等. 對於業界嚟講,博覽會提供咗一個一站式嘅平台,讓行家們有一個密切接觸嘅機會,去做包括藝術創作上嘅交流,或者係節目層面上嘅買賣,形式上有啲似工展會同美食展,分別係主體唔會係「一蚊鮑魚」同「糧油套裝」,而係香港別具特色嘅演
...
得惡名然後重返日本,但都同樣不獲重視,同時仲要一直同自身嘅精神疾患搏鬥,一步一腳印咁發展出別樹一幟嘅藝術語言,最終成為藝壇巨人. 草間係一位非常多產嘅創作人,基於佢嘅地位同知名度,世界各地好多藝術機構都先後做過佢嘅展覽,例如喺2019年,上海都「搶先」一步做咗,因此單以展品嚟講,觀眾可能已經見過其中唔少,但係值得一提嘅係,觀眾去睇展覽,「有咩睇」係一回事,策展人點樣呈現啲作品,「點樣睇」又係另一回事. M+今次嘅「草間彌生:一九四五至今」回顧展,相比起其他純粹以線性敘事為主嘅展覽,策展團隊喺草間人生長河之上再抽取咗幾個圍繞住佢一生人嘅重大命題定為展區,包括「死亡」同「生命的力量」等等,提供多咗一種時間順序以外嘅切入方法;同時,唔同主題之間嘅關係亦唔係單一地一路「進化」,引用M+總策展人鄭道鍊嘅話語,草間喺創作路途經歷住種種嘅轉變,階段前後會有唔同程度嘅沉澱,再檢視,然後更新,係喺來來回回中繼續前行. 展覽聽日正式開幕,不論係純粹想著晒成身波點入場打卡,抑或係好好奇呢位藝壇巨人嘅傳奇一生,以至係銳意了解更多策展人點樣用作品去「說好藝術家故事」,觀眾都請早啲買飛入場,預番足夠時間品嘗細味."	3ae5f672f9ad20ab085662a022204ed2
				"給29+1的女生!踏入30歲輕熟女的5個領悟
30哩個數字對於女仔嚟講,代表住一個好大嘅轉變.踏入「三字頭」,已經係社會上拼搏咗幾年,擺脫稚氣.經歷咗唔少嘅磨練,變得更加成熟,有女人味.無論你係即將要踏入30,或者已經成為輕熟女,都應該對以下五點好有感觸.
1. 最好的還需等待
到咗30歲,可能仲係單身嘅你,身邊唔少朋友都已經結咗婚,生埋小朋友.你可能開始覺得自己都唔細,但仲未有合適嘅對象,就會多咗無形嘅壓力.
但要記住 The best is yet to come,唔好急住要同身邊嘅人比較,冇人知道屬於你嘅Mr. Right幾時先到.愛情嘅嘢急唔嚟,與其同人比較,不如專注喜愛嘅事業,或者搵多樣興趣發展,一個人都過得同樣充實.唔好再受年齡限制,急住將自己嫁出去,其實,剩女同盛女只係一線之差!
2. 守到第一桶金
出咗嚟社會做嘢,開始有穩定嘅收入,但銀行個account並冇隨住時間增長.你係咪每個月份糧扣除衣食住行,娛樂,家用等等雜費後,都冇咩剩?但事後你諗返,好多洗費都係不必要嘅,好多支出可以慳到,慳慳埋埋就變成自己嘅第一桶金.
喺香港,養成儲蓄嘅習慣好重要,積少成多,賺到同時守到第一桶金,先係最聰明嘅女人!
3. 閨密越來越少
成日聽人講,人越大,知心朋友越少.呢句嘢係唔少人嘅心聲,返工有時忙到連休息嘅時間都唔夠,仲邊有時間去social,就連閨密都冇時間見.而大家亦開始有屬於自己嘅家庭,事業,要抽時間去維繫一段友誼真係唔簡單.好彩,當你唔開心個陣,都仲有當年嘅知己衝出嚟陪你,聽你呻.如果嗯呢刻你好掛住佢哋,唔好猶豫,快啲約佢食餐飯,聚下舊啦!
4. 識得珍惜
細個嗰陣唔識珍惜,成日希望快啲變大人,擺脫考試嘅壓力.但大個咗,先發現以前學生嘅年代先係最無憂無慮,最值得回味嘅.
雖然依家呢個年紀無論金錢,工作,人際關係都增加咗負擔,但係每個我哋經歷嘅階段都係獨一無二,過咗就唔會返轉頭.與其成日掛念從前,不如享受埋呢一刻.
5. 面對現實
相信每個女仔細個都會有好多夢想,例如開一間花店,或成為咖啡店的主人.但夢想始終係夢想,現實往往好殘酷,呢句由我哋爭大學學位到出嚟搵嘢做嘢就明,有時甚至要向現實低頭.我地冇能力去改變現實環境,但有時學識改變自己心態都好重要!"	6dcf96bb8b5507c72b64e277a9c96e6d
				"塞牙這個困擾可能會煩惱你只有經歷過塞牙嘅人先知道邊種難受輩子.
1,鄰面龜裂,破壞咗接觸區同埋邊緣崗.
相鄰嘅兩顆大牙邊到有蛀牙,成年人都會有蛀牙,大多數係蛀咗牙縫部位,相鄰嘅兩顆大牙邊到有蛀牙,食嘅野嚟都係填到咗.你不只有經歷過塞牙嘅人先知道邊種難受定看得到它,但係佢每日都係毒害緊你.想解決嘅話,就去醫院填補蛀牙啦.
有啲牙縫嘅蛀牙都唔好補,若補牙嘅材料同旁邊嘅牙冇貼實啲,或者接觸嘅位置唔好.
其他只有經歷過塞牙嘅人先知道邊種難受些牙科治療.
2,塞牙
牙槽骨外面又包裹了只有經歷過塞牙嘅人先知道邊種難受層牙龈,它們讓牙齒只有經歷過塞牙嘅人先知道邊種難受個挨只有經歷過塞牙嘅人先知道邊種難受個緊密地排列在只有經歷過塞牙嘅人先知道邊種難受起.
罹患慢性牙周病嘅牙齒
如果唔留意口腔衛生,食物殘餘會慢慢地刺激牙齦發炎,頻繁發炎嘅牙齦又會刺激到牙槽骨,發炎嘅牙槽骨會慢慢吸收,變得越來越低,包圍住牙齒嘅牙齦都會慢慢萎縮,咁樣暴露喺外面嘅牙根就會越來越多,固定住牙齒嘅力量會越來越小,牙齒就會慢慢鬆動.
可能呢種微妙嘅鬆動平時你唔會察覺到,可只有經歷過塞牙嘅人先知道邊種難受旦吃只有經歷過塞牙嘅人先知道邊種難受些堅韌難咬的食物時,用嘅力氣係平時嘅數倍,在上下牙拼命往只有經歷過塞牙嘅人先知道邊種難受起用力時,松動的牙齒就被推開了只有經歷過塞牙嘅人先知道邊種難受道縫兒,韭菜絲趁機往裏只有經歷過塞牙嘅人先知道邊種難受擠.
插一隊~
PS:輕微牙周病嘅徵狀
A,牙齦邊緣紅腫
B,刷牙時牙齦容易出血
C,可能有牙石積聚
D,牙齒或者牙齦可能疼痛
E,可能有口臭
處理方法:
每日早晚用牙刷,牙線等 口腔護理用品,徹底清除牙菌膜.
如果有牙石,要接受洗牙以去除牙石,以便能容易及徹底地清除牙菌膜.呢樣嘅話,輕微牙周病係可以自然痊癒嘅.
再PS:嚴重嘅牙周病症狀呢?
唔洗問我嚴重嘅啦,要係等到嚴重先知道囉,你早啲去睇牙醫啦,預防!預防!預防啊各位.
3,牙齒唔整齊
你已經矯正過牙齒啦?你嘅牙齒睇上去好整齊?外觀整齊唔代表牙齒結構真係整齊,只要只有經歷過塞牙嘅人先知道邊種難受顆牙排列有點歪,塞牙就嚟啦.
4,智齒呢個混蛋係作怪
智齒是最容易塞的只有經歷過塞牙嘅人先知道邊種難受顆牙了,因為大部分人嘅智齒都唔正常長出來,別的牙都係由下往上垂直咁長,不過智齒啲生長方向經常係由後面橫向咁生出嚟,于是它跟前面的牙之間就出現了只有經歷過塞牙嘅人先知道邊種難受道楔形的溝,呢樣嘅話就極其容易塞牙.
5,老咗嘅牙齒都容易出問題嘅
老人嘅牙床骨頭就會自然退化,呢樣嘅話的塞牙,簡直唔可遏制."	32f6ffb7f427ecf5ec2c4b1788859bc6
				"86
18
14
Opening Hours
Today
11:00 - 16:00
18:00 - 00:00
Mon - Sat
11:00 - 16:00
18:00 - 00:00
Sun
10:00 - 16:00
18:00 - 00:00
Recommended Dishes
Review (136)
因家人情意結其實每年最少也會去食數次,從上年開始廚房烹調質素已經每況愈下,經過埋今次發生的事,一定唔會再去食,真係超級難食又浪費金錢,味精多口渴不突止,直頭當我哋水魚搵我哋笨.明明食材咁新鮮,廚房竟然煮得咁難食,地獄廚房,如果想失望嘅大家不妨一試!樓面似熟賣熟,利是照收,話俾佢聽個廚房煮啲嘢唔好食,魚都蒸唔熟,竟然就係一句今日好忙啊唔好意思包容下!仲推介我哋龍蝦泡飯好好味,肉用嚟花雕蒸,出到嚟係無味,唔知食緊咩,成餐飯冇一樣餸菜係正常架!慶幸家中長輩醒覺了,主動話以後唔去呢度食飯,真係受夠了,終於唔使再受罪了!
continue reading
復活節假期,出去食個飯,未到6點,原本想去11樓,點知冇訂位就冇位,咁是旦就揀了呢間,點知有意外收穫.好耐冇寫食評,睇返openr
... 
,人數5位係分兩張枱嘅,食完7點,全部枱都坐滿了,應該好多熟客,唔駛靠睇食評
continue reading
父親節,其實都唔知而家係唔係疫症嘅高峰,但反正就係父親節都少咗人出街,我都係到最後先至決定真係出街食一餐飯.父親喜歡食海鮮,然而我哋平時鍾意去嘅都已經滿左, 所以就第一次嚟呢間金山海鮮.唔使入到去老鼠洲,西貢就可以食到海鮮,響呢啲大家唔想走太遠嘅時候,都係一個好嘅選擇.真心講,蝦仁嘅質素就普普通通,但個上湯伊麵就非常好食.唔知點解,除咗燒臘舖,好多海鮮酒家嘅燒鵝都做得唔錯,呢間就係其中一間,雖然我哋只係叫咗一個例牌,但都已經好大隻好足料.砵酒蠔好大隻,好鮮味,加上port wine香香甜甜嘅味道.椒鹽賴尿蝦相對就比較普通,肉質唔講得算係極度好,但都算合格.其實我哋比較喜歡先切開然後炸嘅味道,但呢度嘅賴尿蝦係整隻炸炸完再切開.唔使錢冇缺點,呢個送嘅蜜糖蛋散揸得好鬆脆,配埋蜜糖嘅香味,為晚餐畫上完美總結.另外我要講嘅係雖然今日係父親節,但都唔使食嗰啲唔抵嘅拾九父親節套餐,實在太好了.
continue reading
今早去佐敦上課, 同友人於平安夜第一次去金山海鮮酒家晚飯,見網
...
”,“雞項”過去曾稱“雲英雞”,有些高雅的餐館還保留“雲英雞”這個菜名.此店雲英雞雞味濃, 雞肉嫩滑, 有水準.金光閃閃的黃金墨魚餅, 夠搶眼,一層香脆炸皮內包住了彈牙的墨魚 , 新鮮炸起, 香脆可口, 加上墨魚鮮味濃郁有驚喜.
continue reading
收工想近近地食海鮮,想起久違的金山海鮮酒家,打電話預約7:30的位子.到達後跟以往人山人海的景況不同了,坐位隨意挑選,或許跟最近的交通控制所影響友人立馬點了蒜蓉粉絲蒸蟶子皇及椒鹽賴尿蝦,剩下由我決定.先來的是君度香橙骨,雖然熱辣辣,但仍有點失望,味道偏甜,香橙味微弱,還有點油.是唯一吃不完的一道菜.椒鹽白飯魚,正.佐酒一流.炸得酥脆,一點酒膩感也沒有.椒鹽比例做得好,沒有太咸或太辣.蒜蓉粉絲蒸聖子,蒸得剛好,聖子也鮮甜,蒜香濃,唯獨豉油重手了,粉絲吸收了大部分,所以很咸.賴尿蝦大大隻,外殻炸得脆脆,蝦肉富彈性,而且有膏的.砵酒焗蠔一般般,蠔是很大但就是不夠惹味整體而言食物:蒸及炸的火喉控制得不錯,海鮮也新鮮,價錢相宜服務:以往侍應們都忙得沒時間招呼,現在不爆滿,服務快速又細心環境:傳統酒家格局
continue reading"	7537a8fee86f76c5ca46de88532c3e65
				"疾病面前人人平等,新型肺炎正式燒到荷里活,連加拿大總理杜魯多太太蘇菲,巨星湯漢斯伉儷,NBA球星Rudy Gobert都確診.結果杜魯多要自我隔離,湯漢斯拍緊嘅《貓王》電影要停工,最佳防守球員令成個NBA球季要叫停,就算侵侵宣佈封關都救唔到幾多.隨住越嚟越多確診個案,好多大型活動及表演節目要取消或延期!
有時電影都有自己條命,由劉亦菲主演嘅迪士尼電影《花木蘭》可謂一波幾折.較早期因為劉嘅撐港警言論,引起網民不滿,發起杯葛木蘭行動.套戲目標係中國票房,億億聲銀紙面前,劉嘅言論又無觸犯美國地區種族歧視,性取向等主流大議題,迪士尼當然懶理女主角政治立場.結果,肺炎一爆,內地全面停工,農曆年開始再無新片上映.
無咗中國咁大個金庫,日本,韓國等亞洲高票房地區亦因為疫情相繼延期,以當年動畫版《花木蘭》嘅受歡迎程度,就算無咗木須龍等經典角色,斷估北美觀眾都買帳,唯有頂硬上照舊3月尾於北美及歐洲地區公映,票房撈得幾多得幾多,點知歐洲部份國家疫情爆發嚴重到要封國!
北美地區早2日先搞咗全球首映,劉亦菲,李連杰,甄子丹等都有出席.幾位疑似由疫區出發到美國嘅巨星相當親民,特別係女主角劉亦菲,現場無人戴口罩都無有怕,繼續同fans玩親密自拍!可惜,首映都做埋,廣告見哂街一樣要抽起!
迪士尼剛剛宣佈因應疫情《花木蘭》將會改期上映,仲未知推到幾時,不過原定嘅3月27日就一定上唔到,戲院做哂預售都要退飛!《花》唔知係咪開鏡無拜神定得罪人多,被廣大怨念影響,一波幾折最後都係要擇日再上映,荷里活鉅製咁多災多難都算罕見!
除咗《花木蘭》外,迪士尼仲宣佈原定4月3日公映嘅《新異變人》(The New Mutants),4月17日公映嘅驚慄片Antlers全部要改期,至於新映期則未有定案,而定於4月30公映嘅Marvel系列《黑寡婦》暫時未受影響.
各大電影公司將原定本季上映嘅大片推到年尾或更後,《007:生死有時》推到11月,《狂野時速》由今年5月改到下年4月!希望疫情可以盡快受控,各行各業,成個荷里活同戲院業界因為疫情亂哂籠,損失慘重,有排先回到氣!"	97fda0086ee2bc3d074f4e69b1ffa1f3
				"格式化維基百科文章係同寫嘢落一般文字處理程式有啲唔同.維基百科用文字代碼去製作一啲嗰頁嘅元素(例如:標題),而唔係用「所見即所得」嘅方法.呢種「語言」叫做Wikitext(或者Wiki-markup),係為咗方便同埋簡單編輯而設計.
粗體同斜體
最多人用嘅維基標籤係粗體同斜體.要將一段文字整成粗體或者整成斜體,噉就要將嗰段文字加上幾個撇號('):
標題同副標體
標題同副標題係一種改進篇文章結構嘅簡易方法.如果你見到兩個又或者更多唔同論題同時討論,你可以喺每個部份加一個標題去分割篇文章.
標題可以咁樣去整:
如果一篇文章有最少四個標題,一個目錄就會自己產生.試吓喺哩頁嘅沙盤整啲標題,佢會自己加到去嗰頁嘅目錄入面,假設已經有三個喺入面.
HTML
HTML 碼可以用喺啲文章到作更加高級嘅格式化效果,例如顏色,表格,同埋編輯頁面樣式.不過,你唔使識 HTML 去用維基百科同跟從格式化常規.
格式化常規
用粗體去標記第一次被提到嘅文章主題係維基百科嘅常規.例如,文章維基百科噉樣開始:
- 維基百科(Wikipedia)係一個基於wiki技術嘅多語言嘅百科全書協作計劃,亦係一部用唔同語言寫成嘅百科全書,佢嘅目標同宗旨係為地球上嘅每一個人提供自由嘅百科全書——用佢哋自己揀嘅語言嚟書寫嘅,全世界知識嘅總和.
第二個維基百科嘅常規係將書,唱片集同遊戲名嘅外文名整成斜體.如果係第一次提到個文章主題亦係書或者影片,咁就用粗斜體.不過注意,中文字盡量唔好用斜體,因為可能會睇唔清楚.例如,文章魔戒三部曲噉開始:
- 《魔戒》(Lord of the Rings)係英國作家約翰·羅納德·魯埃爾·托爾金嘅史詩奇幻小說."	f8fc0ef94f89ec99b412800f1b4b524d
				"馬里韋萊斯 必去景點及西西曼海灘附近酒店推介
神秘優惠價幫你慳更多
即時揭開神秘優惠價,慳得更多
馬里韋萊斯必去推介 - 西西曼海灘
想去 馬里韋萊斯 自由行?等 Hotels.com 帶你玩盡 馬里韋萊斯西西曼海灘 啦!留意我地文章,話你知去馬里韋萊斯 有咩必玩必食必買推介.仲有旅遊貼士,提你有咩需要注意,包你玩得開心又盡興!除此之外,我地仲會介紹埋馬里韋萊斯西西曼海灘 附近有咩酒店,等你更加容易計劃行程,慳返酒店來回景點嘅時間.
馬里韋萊斯西西曼海灘 自由行
去得馬里韋萊斯西西曼海灘 自由行最緊要一定係揀啱日子去.一啲熱門景點例如,馬里韋萊斯 嘅 西西曼海灘,喺旺季嘅時候通常人流都比較多,所以識揀一定揀淡季去,一來人比較少,二來有某啲景點嘅門票會比較便宜.如果真係撞正旅遊旺季,咁大家前往嘅時候,就要注意交通情況同埋有無人流管制措施啦.
馬里韋萊斯西西曼海灘 交通
想去西西曼海灘 暢順無阻濟,最好就係出發前,睇清楚馬里韋萊斯西西曼海灘 附近嘅交通情況,仲有各種前往方法.記住要搵多一兩條後備路線,因為慎防出左交通狀況,都可以即刻轉用其他路線前往,咁就唔會miss 左個景點啦.如果你去嘅時候係撞正旺季,咁就要睇下有無交通同人流管制措施,以防去到無車搭又或者遇上塞車情況啦.
馬里韋萊斯西西曼海灘 必食必買攻略
馬里韋萊斯西西曼海灘一直都係旅遊熱門地點,去到馬里韋萊斯西西曼海灘,除左觀光之外,當然要搵下當地有咩必買手信帶返香港俾朋友啦!但買手信嘅時候,都要睇清楚物品嘅出入境條例,浪費左錢送唔到禮物事少,觸防法例就事大啦.除左必買手信,當然要留意有咩必食推介啦!大家最好出發前做定資料搜集,咁就唔會到時浪費時間臨急搵餐廳,又可以食到好野啦!"	37e27f2e24efd32c66dfdb331c8ff2c5
				"話說上次Lady C.岩岩同個friend掃完轉季平貨,臨散水前就陪佢去撳番D錢「宅荷包」啦,去到滙豐ATM佢竟然喺銀包拎左張又殘又裂裂地既提款卡出嚟,「喂!放張爛卡入機,因住食卡呀!之前銀行冇寄新晶片卡比你換咩?」朋友無視我既善意提醒,大無畏咁完成左撳錢程序之後反轉佢張HSBC提款卡指比我睇,話佢係為左保住「PLUS」先唔轉新卡.
Lady C.我即時明晒,原來朋友係擔心12月歐遊(衰人冇預我!)冇張PLUS卡撳錢會好唔方便,先至一直唔啟動新果張晶片卡咋(新晶片卡轉左銀聯)!係嘅,PLUS提款卡可以喺世界各地任何一部貼有PLUS標誌既ATM提款喎,冇錯係幾方便~ 但如果換左新晶片卡(銀聯)就大獲喇……你知啦,大陸就話周街銀聯ATM姐,歐洲真係少之又少……
見離佢出發仲有一段時間,加上佢張卡又殘成咁,真係擔心佢張卡會隨時「客死異鄉」令佢撳唔倒錢,Lady C.我好想推介佢申請番張HSBC PLUS自動櫃員機晶片卡.睇番HSBC果邊既消息,好似話即日起現有銀聯自動櫃員機晶片卡客戶,可以額外申請一張PLUS呀~~
拿,為人為到底,送佛送到西,Lady C.我最多幫佢Download埋張「PLUS自動櫃員機晶片卡登記表格」喇,填+寄form佢一定識啦.搞掂晒之後,張HSBC PLUS ATM卡就會link去任何HSBC 往來戶口(即係current account)!只要喺出發前make sure個戶口有錢,到步之後就可以隨時喺有PLUS標誌既ATM撳錢喇!
不過佢咁怕麻煩,真係好可能會連表都費時填……其實佢有HSBC戶口,又有HSBC Visa卡,佢都仲可以選擇直接將銀行戶口link落佢張Visa卡度(打電話理財熱線 / 自己去分行搞),link好之後過幾日再去ATM撳錢,過數或查詢結餘就可以成功啟動附加戶口架喇.
唔知佢最後會揀邊樣呢?責任上都要提番佢,如果最後佢選擇申請HSBC VISA PLUS卡撳錢就要留意番果部ATM有冇得揀戶口,事關冇得揀戶口既提款係會當信用卡戶口現金透支架!到時就要比番現金透支手續費!"	c3322abfda412dc7c448861f819045a2
				"中午嘅時候想食啲好味嘅雞扒,出街食雞扒好難食到好好味嘅雞扒,都係自己整實際啲新鮮啲!買新鮮嘅雞髀返嚟起自己起骨…
突然間好想食清遠雞,就去街市買嚟一隻新鮮嘅清遠雞啦!清遠雞同三黃雞有咩唔一樣呢?首先佢冇咁肥,然後體積比較細啲…
想食啲簡單惹味嘅嘢但係又唔想用現成嘅醬汁,屋企人又食唔到咁辣!就整一個沙茶雞煲啦!少少辣,多多香!自己整嘅雞仲…
泰國叫做金不換,越南台灣叫做九層塔,呢款香草確實係好香嘅!無論用嚟炒花甲,放落去咖喱或者用嚟炒雞都可以提升香氣…
豉油雞,大家都食過亦都係好熱門嘅中菜之一!手撕雞我諗好多朋友都喜歡,突然間靈機一觸:究竟豉油雞加手撕雞會係咩效…
上cooking Class嘅時候有一位同學特意問我可唔可以喺下一期嘅烹飪班教授茄汁豬扒意粉!要好多好多多汁嗰…
小朋友考試季節,實在太忙啦!買咗一個椰子返嚟本身諗住煲椰子雞湯嘅,之後冇時間煲🤣🤣有雞喺度又有椰子喺度咁整啲咩…
家人都好鍾意食鹽焗雞,喜歡鹹香嘅味道加幼滑嘅雞肉!不過喺街買嘅鹽焗雞粉好多時都添加咗雞粉,防腐劑等等,想食得健…
中學嘅時候學校附近嘅茶餐廳order肉醬意粉或者係葡國雞🤭葡國雞濃郁嘅醬汁,再加上滑捋捋嘅雞,用嚟送飯一流😀加…
以前喺佐敦教書嘅時候,好喜歡去廟街附近嘅一條街嗰度食lunch,嗰一間餐廳係印度人開嘅,butter chic…"	ee73b9d5decef7812957e953c735f514
				"「鄭梓浩,我哋支持你!」在軟硬天師《廣播道Fans殺人事件》中的一句歌詞,沒想到30年後成為《中年好聲音2》鄭梓浩的粉絲口號,當年樂壇盛世要突圍不容易,無奈之下放棄一切隨家人移民新西蘭.鄭梓浩坦言移民生活絕不好受,慶幸是對唱歌的熱情未減,今次回流香港參賽,再次手執咪高峰獻唱經典廣東歌曲,絕對是無悔人生的決定.
鄭梓浩早於1991年出道成為歌手,推出過《孤單的我》,《假裝的輕鬆》等歌曲,雖然談不上大紅大紫,但他的名字印在不少樂迷的心目中.「我出道嗰陣最勁係王傑,公司覺得我成日唔笑又怕醜,就叫我做憂鬱小生!人設係憂鬱,所以唱嘅歌都比較慘情,同屆新人有鄭伊健,林志穎等等.林志穎呢個小旋風就勁喇,我哋一齊競逐新人獎,仲記得大家輪流唱歌,我自我介紹時,都未講到個鄭字,佢下一位出場,全場已經瘋狂尖叫,根本大家都聽唔到我個名!」他坦言當年只有23歲,難免會失落不開心,但現時回想起作為三,四線樂壇新人,能夠在樂壇黃金時期出過唱片,就已經無悔了.
鄭梓浩笑言不少人因軟硬天師的《廣播道Fans殺人事件》歌詞而記得他的名字,「當時我哋都係新藝寶唱片公司,佢哋出呢首歌嗰陣,咦,發現自己個名喺入面,有啲歌手認為係褒,亦有人認為係貶,我反而覺得被貶又如何,人哋提到你,代表心入面有你呢班人,起碼至今大家記得呢首歌,仲記得入面鄭梓浩呢個人.」
逗留樂壇僅僅幾年時間,鄭梓浩1996年自覺苦無發展,加上家人決定舉家移民,他都無奈放下夢想,移居到新西蘭落地生根.「我去到嗰邊,都冇諗自己身分,照樣去打工搵錢,去菜店賣菜.每日凌晨五點半起身,企喺路邊等老闆接我,然後攞貨,搬貨再返公司洗菜,洗菜洗到雙手損晒,移民生活一啲都不好受.」鄭梓浩在當地開過幾家不同的餐廳,又開過髮廊,後來建立自己的事業,現時從事營養品直銷生意,總算生活穩定,可以中年放膽追夢,「小朋友開始長大,既然仲有僅餘嘅青春,圓夢嘅同時,睇吓有冇多啲嘢可以做到,呢個年紀再唔去做,僅餘青春唔知仲可以等幾多年.」
鄭梓浩坦言欣賞《中年好聲音》的吳大強,力證追夢無分年齡,無分時間和地點,「咁多年我可以話自己好似同音樂談戀愛咁,一直都熱戀中,只係呢團火喺現實生活真係用唔到.參加《中年好聲音2》,畀我有機會唱好多經典廣東歌曲,好多陪伴我長大耳熟能詳嘅歌曲,唯一遺憾係我比賽仲係比較緊張.我冇諗過要爬得多高,甚至連淘汰嘅致謝詞都已經諗好,已經冇任何遺憾,走到今日比我預期中得到好多,今次只係想透過比賽,將我人生呢本書翻多幾頁,將來做唔做歌手?如果有人喜歡聽我唱歌隨時搵我,我唔知點定義一個歌手,但我絕對係好鍾意唱歌嘅歌者.」
攝影:何家賢,陳健珊
撰文:楊安莉"	cbfabbfdfe444c08791ed59b07c76539
				"富爸爸呢款典型動漫毒男就算結婚生仔之後,都係會繼續沉淪係科幻英雄機械人世界入面.Marvel – Civil war 當日就快出個陣,富爸爸同我講一定會睇仲問我會唔會陪埋佢一齊入場,我話如果唔係太迫都無問題(不過都廢話,呢套戲除非早場否則都應該場場爆滿)
跟手富爸爸講左句:「點解香港就係拍唔出呢種咁出色嘅電影?」
我腦入面早就有哂答案, 不外乎都係本地藝術創作難呀,市場口味唔岩香港人呀個類啦.
「因為香港根本唔會有呢種超級英雄!」富爸爸好似好醒咁爆左呢句.
「廢話!美國唔通真係會有Iron Man 咩!?」我反個白眼反到貞子咁滯,不過我知道富爸爸又有偉論.
「你諗下如果將Marvel嘅劇情放入係香港到,肯定變悲劇!」
「願聞其詳.」我點著支煙.
「你咁鍾意蜘蛛俠,我就講蜘蛛俠先-Peter Porker係咩人丫?
毒撚一條,無車無樓無現金!就算比佢咁醒考入科大都只係會淪為班高官口中嘅廢青咋姐.係你又萬念俱灰嘅時候,竟然比你得到超能力,你會點?我連摔角都唔打就直接去幫D地產商收地村民地啦!不過綠帽佢就帶硬,Mary Jane一定跟綠魔呢種富二代走佬.
好啦,Tong Stark!?唔使講,一定係地產吸血鬼.
隊長啦喎,老派軍人實係第一個衝出去打鳩你地班搞事廢青嘅解放軍.」
「咁Hulk同Black Widow呢?」我問.
「男嘅又醒又抽得,一定被黨捉左去再思想教育然後咪照照地幫國家做野囉,女嘅呢只會變成李私煙繼續幫到黨賣命.」
「屌咁你講哂啦,Black Widow變李私煙我接受唔到!」我立即將煙整熄.
「咁咪係囉,所以香港點會拍得出呢種戲丫?」富爸爸表演出個種發表完偉論嘅沾沾自喜.
「咁人地超級英雄會有正義感架嘛!」
富爸爸又露出個種邪笑搭住我膊頭:「正義感?!乜香港仲有嘅咩?」
又比條仆街將一軍.
我決定唔會同佢一齊睇呢套戲,因為我唔想見到Scarlett變李私煙.
Follow 爾雅集"	126bad108781507f55a07660f1181fe0
				"3
0
0
營業時間
今日營業
12:00 - 15:00
18:00 - 23:00
星期一至五
12:00 - 15:00
18:00 - 23:00
星期六至日
12:00 - 23:00
有關獎賞計劃
波爾圖食到悶 上op search下氹仔有咩葡國菜食睇左幾間 呢間係其中一間心水之一 搵左一陣 原來喺莫義記行前少少就係 一入去坐底 waiter已經serves你 再望望餐牌 價錢唔貴叫左杯黑啤先 夠香滑 好飲過健×士再叫左個羊奶肶 少少奶so味 甜甜地 幾香口 海鮮飯 同芫荽好夾仲有個豬ribs 煎得啱啱好 唔會鞋總結:暫時食過好食嘅葡國菜之一 性價比唔錯 會返轉頭再食 好過食×偶 嗰啲名氣大伏味濃嘅餐廳唯一唔好就可能落左味精重,食完去賭嘅時候要飲水
繼續閱讀
澳門有好多葡菜,所以次次食梗係問澳門同事啦.今次佢地叫我試哩間,又指定左食咩,佢地話每間葡菜都有幾樣必食既.今次哩間係環境優雅,可能係平日所以無咩人.佢既餐牌都有好多選擇,不過就得字無圖睇,甘就跟同事話個幾樣啦.黑毛豬仔柳波菜豬仔柳好軟,好香炭燒味,佢既肥度剛剛好唔會太濟.波菜好重牛油cream 味,好好食.招牌多士佢係一塊大面包,中間夾左一塊火腿,一塊牛扒,一塊芝士,好rich, 好豐富,好好味,好special.哩個係Porto 名菜.葡式乳豬同其他餐廳都差唔多,佢配個薯片食,係新鮮薯仔切成既馬交丘焗薯容超好味,佢係打碎d 魚,撈埋薯容,勁香牛油味,佢加左cream 去焗,好飽但仲想食焦糖布丁Ok, 唔太甜,同好滑朱古力mousse 偏甜,始終外國人偏重甜味!
繼續閱讀
剛開業時試過,食物不錯而且有驚喜.這次朋友與家人從香港來,帶他們去順道慶祝生日.吃了白酒蒜蓉蜆,蜆很新鮮,汁可以點麵包.頭盤仲有蜜糖蘋果羊奶芝士卷,好好味!蘇蘇地甜甜地,當甜品吃都得,其他餐廳未食過.主菜點了燒乳豬,配上我喜歡的黑椒汁,味道不錯,但份量不算大,4人分剛剛好,可以留肚試其他東西,如果多人就最好叫兩份.還有,焗馬介休和上次吃過再ENCORE的八爪鱼配番茄飯.八爪鱼是炸的,有點像天婦羅但並不油膩,八爪鱼鬆軟彈牙,番茄飯酸酸的很開胃.甜品葡撻和木糠布甸,都是自家制,木糠布甸好CREAMY.吃得飽飽地,仲可以喺氹仔舊城裡面散散步.
繼續閱讀"	95f609dd7a661fdc71ce68c57863a7e2
				"我一直都覺得《Soul Sacrifice》係PS Vita打3DS《Monster Hunter》嘅武器,至少,PS陣營會咁覺得啩?o依家仲要由冬季延至下年春季發售,係咪戰術呢?遊戲喺現場有大大個試玩地區,仲要有靚女陪你四打,而日本網站試玩片都已經有喺度,四人玩法真係似芒享,更加睇到殺敗怪物之後要揀救人增加生命力定食咗佢增加攻擊力!另外又賣一賣廣告,製作人稻船敬二嘅訪問將會喺呢兩日post,佢話為咗呢隻遊戲犧牲好多呀,敬請期待.
Read more ›Tag: Soul Sacrifice
TGS流流,衰嘢一則,就係PS Vita隻《Soul Sacrifice》要延期.呢隻玩法幾似芒亨又可以四人連線嘅遊戲,由稻船敬二嘅concept負責企劃,同Marvelous AQL以及SCEJ合作開發,加上本村健太郎擔任製作人,更會由作曲家光田康典與鋒山亘作曲,班底都幾勁,原本係今年重頭作,會喺今年年尾推出,但o依家就宣布話要延至2013年春天,香港冇春天喇喎,咁即係幾時出呀?好彩試玩版今年冬天有得出,叫做安撫吓機迷咁啦.
Read more ›SCEJ隻PS Vita合力打怪遊戲《Soul Sacrifice》,有稻船敬二企劃,又有得最多4人聯手玩戰鬥任務,好有芒亨feel.遊戲由稻船敬二嘅concept負責企劃,同Marvelous AQL以及SCEJ合作開發,加上本村健太郎擔任製作人,更會由作曲家光田康典與鋒山亘作曲,班底都幾勁添.遊戲將會喺今年年尾推出,啱啱又有新畫面圖釋出,睇落比起之前啲灰沉沉圖片有睇頭,啲巨型怪物都幾有迫力.
Read more ›"	18aa82d71697c3d9a2405181c0e69efa
				"深圳羅湖箍牙經歷
之前一直喺講婚禮,宜家嚟講講講箍牙心得~作為一個戴咗一年半隱適美牙套嘅箍牙妹,呢次寫寫關於牙齒矯正的心得和總結一下之前做的大量功課,呢篇應該包含咗決定整牙的各方面考慮因素,舉棋唔定猶豫要唔要整牙的sis就睇呢篇!
最近一年嚟可以睇到整牙宣傳廣告越演越烈,好似一下子箍牙變成咗very fashion 嘅事,咁樣都證明咗依家越嚟越多人注重牙齒健康~面對住唔同款式嘅牙套,想要變靚嘅sis們肯定有好多疑問,接落嚟我會從自身整牙嘅經歷同之前做嘅功課一一做個總結.
點樣先算有必要整牙?整牙就能美成大靚女嗎?
是否有整牙嘅需求好大程度上攞決於個人,可能喺媽咪睇嚟好可愛嘅小兔牙,本人覺得好討厭(嗰就系我!),很多日本sis都以虎牙作為自己嘅標志(澤尻繪里香好美!但系後尾佢亦將自己嘅虎牙矯正冇咗……).系唔系需要整牙,仲系需要睇自己嘅審美取向啊……梗系如果喺青少年時期整牙,完全有可能幫助面部發育,對臉型仲系有一定嘅矯正作用嘅,至於成人箍牙,對於臉型改變非常有限,除非落定決心做動骨頭嘅手術,例如正頷手術,從根本上解決骨性嘅問題,否則好難有脫胎換骨嘅效果,所以要設定好整牙嘅期望值.成人整牙,更多系將牙齒擠迫嘅部分排列整齊,改善口腔因為擠迫而產生嘅牙周,蛀牙問題,畢竟一啖整齊嘅大白牙畀人嘅印象就非常好,顏值肯定會因為咁樣提高啦~
以上就是「深圳羅湖箍牙經歷」的具體介紹.深圳維港歡樂口腔醫院擁有頂級的醫生團隊和優越的治療環境,在牙齒矯正領域有多年嘅經驗,至今已幫助多位香港口腔患者重拾牙齒健康,深受香港地區口腔患者的信賴.如有疑問還可以在線咨詢或通過whatsapp:+852 51721315 同我們的專家進行一對一交流,同時通過網上預約掛號,可享受8.5-9折優惠(特惠價除外),除此之外仲可以可免問診金,口岸專車接送,到院無需排隊優先就診服務,午飯同晚飯時間仲會提供午餐同晚餐.
牙科小Tips:
《箍牙會令顴骨變高?臉頰和太陽穴凹陷?》
《戴隱適美10個月經歷的這些事,磨牙後推效果並不理想》"	be7d5247ed4675c88d57b68fefe19080
				"文明
文明(粵拼:man⁴ ming⁴)一般係指有人居住,有一定嘅經濟文化嘅地區.佢嘅含義有時同文化相同(但嚮考古學同人類學裏面,文明同文化有截然不同嘅含義).文明經常同城市密切聯繫.文明一詞本身就有「城市化」同埋「城市嘅形成」嘅含義.
英文中嘅文明(Civilization)一詞源於拉丁文「Civis」,意思係城市嘅居民,佢本質含義係人民和睦嘅生活喺城市同社會集團中嘅能力.引申後意為一種先進嘅社會同文化發展狀態,以及到達呢個狀態嘅過程,佢涉及嘅領域廣泛,包括民族意識,技術水準,禮儀規範,宗教思想,風俗習慣以及科學知識嘅發展等等.
最早嘅文明[編輯]
城市出現,文字產生,國家制度,青銅技術出現,可以話係一個地方出現一個成熟文明嘅標誌.而家一般認為,最早嘅文明大概係西元前 3500 年左右係喺美索不達米亞嘅蘇美爾人 [未記出處或冇根據](註:美索不達米亞象形文字大約喺公元前 3200 年出現).
但由於一個人類文明,由一個雛形進而成為成熟係要經過長時間演變,所以學界無法統一每個文明最初嘅誕生時間.就如大英博物館認為冇文字,城市,國家嘅公元前 3500年印度一處所誕生嘅文明做 Indus 
... 
年左右,上埃及國王美尼斯統一上下埃及,開始咗史稱嘅埃及王朝時期,亦代表古埃及文明正式開始.
- 印度河文明:發源於亞洲印度河同恒河(Ganges)流域.文明嘅開始可追溯到西元前3000年,最終喺西元前2500年左右形成.
- 愛琴文明:發源於希臘愛琴海地區,西元前2000年左右形成.米諾斯文明發源於歐洲地中海嘅克里特島(Crete),又稱克里特文明,後被麥錫尼文明所取代.
- 商文明:發源於亞洲黃河流域嘅商文明喺西元前1600年左右形成.更早(但缺乏考古證據)嘅夏文明據推測喺西元前2000年左右形成.
- 奧爾梅克文明:發源於中美洲,西元前1200年左右形成.
古典時期嘅文明[編輯]
西元前1000年到西元500年呢段時期,好多文明進入繁盛時期,通常亦被稱為古典時期.
- 古希臘文明嚮大概西元前500年到西元前300年間達到鼎盛,創造咗燦爛嘅古希臘文化.隨住亞歷山大大帝嘅征服,古典希臘文化被傳到整個地中海地區同中東地區.
- 古羅馬文明嚮西元前300年到西元200年間達到輝煌,建立咗幅員遼闊嘅帝國.
- 印度文明最繁盛嘅時期係西元前三世紀前後嘅孔雀王朝同西元四世紀前後嘅笈多王朝.
- 
...
.但係反對意見認為,當時一啲興盛嘅城市,灌溉規模好細;如果由國家管理灌溉,考古發掘嘅資料應該會更多,而實際情況相反.而且文獻中記載,當時嘅灌溉系統係由神廟管理,而唔係政府機構.亦有觀點指,灌溉工程係文明發展嘅結果,而唔係起因.
- 貿易網絡:呢種理論認為貿易嚮文明嘅發展中起決定作用.嚮生態多樣化嘅地區,要獲得稀少嘅資源,就需要貿易機構來組織貿易,咁就需要某種中央集權嘅形式.但呢種理論對於某啲文明係正確嘅,對另外一啲文明就唔係.
- 環境同社會限制:呢個理論由羅伯特•卡內羅提出.佢認為由於地理環境嘅影響,例如山脈,海洋對人類嘅阻隔,至產生咗文明.由於人口增長而冇擴張嘅餘地,從而開始爭奪稀少嘅資源.咁就導致內部出現階級,其中由統治者控制稀少嘅資源.對於外部就有擴張需要,呢啲都需要有一個中央集權嘅政府來嚴密組織.
- 宗教信仰:這種理論認為宗教信仰對文明嘅形成起至關重要嘅作用.
文明所帶來嘅問題[編輯]
文明嘅發展促進咗人類社會嘅進步,但同時亦帶來好多問題.比如衞生問題.重有傳染病嘅問題.此外不同文明間嘅衝突以及文明內部嘅鬥爭令戰爭成為一個好普遍嘅問題.嚮文明內部重有一個階級之間嘅衝突問題."	084fd6e139312b10133dd2bc49c810fd
				"你呢個係冇飯焦Bibimbap.
回覆刪除係呀,我地唔鐘意食飯焦架,煮煲仔飯都冇架
刪除我諗緊好唔好買埋石碗
回覆刪除我都諗過呀,不過唔係成日用,遇到減價先考慮lu
刪除我鍾意食Bibimbap.不過最怕要準備咁多不同材料.
回覆刪除呢次用咗大約半粒鐘整好,都算ok快呀
刪除韓式辣椒醬, 係未好辣架, 好似tabasco咁酸辣架?
回覆刪除唔係好辣,完全唔似tabasco,唔酸架,係甜辣味嘅麵醬,杰身架
刪除亞超有架,紅色盒裝,有大有細,唔貴呢
我出街好多時都會食bibimbap, 貪佢多菜呀. 响food court冇咩食物有咁多菜架.
回覆刪除贊成呀,相對多菜少油好似健康d
刪除你呢個家庭版都唔錯, 材料夠多
回覆刪除我地响外面食bibimbap勁貴,香港午市套餐都ok.
刪除自己整其實唔難,仲可以幫手清雪櫃.
最後撈埋一齊, 蛋黃都融合晒, 流晒口水!!好, 今晚就整呢個, 唔洗唸!hehe...
回覆刪除想問豉油你係用邊隻呀??
我用韓仔淺色豉油,比起日仔豉油平好多
刪除Bibimbap 個靈魂係個醬呢, 用乜野餸反而其次呢
回覆刪除係呀,之前睇雜誌話佢嘅起源係剩菜大雜燴,所以有乜放乜wor
刪除昨日做左粟米湯呀,兩豆食得好開心
回覆刪除韓式飯都係我們家最愛之一,有菜有肉又唔肥
我小時侯又係粟米湯fans,用同一個方法可以整埋粟米肉粒/雞絲飯,小朋友通常會自動清碟架
刪除睇韓劇大啖食拌飯,就已經覺得好吸引呢~~~
回覆刪除咪係lor,韓劇真係幫拌飯,泡麵,燒肉,炒年糕做唔少宣傳架
刪除"	d0ff38d20cb35e9d6050cbc50190e7b8
				"談善言早前趁住到沖繩拍攝以空手道做主題的ViuTV新劇《打天下》,順道去了4日青森及東京旅遊,由於當時新冠肺炎未擴散,所以行程未有受疫情影響,本來她一心去奧入瀨溪流睇靚景,不過因當地天氣太大雪周圍結了厚冰,未能達成心願狂影靚相,唯有當成拍劇後休息叉電之旅,飲飲食食放縱一下.採訪:杜淑霞
阿談在《打天下》中演空手道高手,但現實中她從未接觸過,所以早在開拍前3個幾月,她已跟該劇監製兼男主角歐錦棠苦練,「雖然真係好辛苦,因為本身完全唔識空手道,用幾個月速成,但見到拍出嚟打得好靚,自己都好開心.」所以去到沖繩差不多完成拍攝時,阿談都忍唔住爆喊,「嗰日去海邊拍我坐喺度諗嘢,好感動咁喊,但聽住啲海浪聲,cut咗機我做番自己都繼續喊咗10幾分鐘,入行咁耐都未試過咁樣,可能前後用咗半年時間喺個角色度,順利完成咗特別感動.」
天宫不造美
由於拍得辛苦,阿談即準備假期慰勞一下自己,完成沖繩拍攝即去到青森旅行,但可惜天宫不造美,「我本嚟同朋友諗住去奧入瀨溪流影風景相,嗰度出名四季都有唔同景色,但因為落好大雪,周圍啲雪太厚,變咗啲景得啲雪好單一,冇乜變化,所以都有啲失望,或者下次再去過」雖然冇靚景影相,阿談此行絕對休息夠叉足電,「拍劇嗰排都要節食,呢幾日終於可以放縱吓,加上日本啲嘢真係好好食,所以真係食咗好多嘢,同埋好放鬆,絕對係叉到電,可以返嚟再繼續努力工作.」阿談亦慶幸早出發,因疫情關係,相信短期內都唔會有機會去外地旅遊."	59fee6aed0e9d9d5b81974b89d745e51
				"#勾手指尾
saylittlesomething #saylittlesomething #勾手指尾
.
tag no one
.
“MisLKin
有千言萬話想跟你說 但最想你知道 一年多了 我還是很喜歡您 很愛您 每日都一定要諗起您 經常跑去看您IG Wechat簽名有冇改 仲有FB的更新(後兩者雖然都俾封了) 關於您的任何信息 我都不想錯過
自從確定您拍拖後 我就冇Send一大段唔知您收唔收到Ge信息俾您 亦用您一定看到的方法去祝福您 但唔知係咪我諗大多 根據我能得的信息 前段時間 您是跟他分手了吧
最後想您知 我一直無放棄過您 只要有一絲希望 我都希望能追回您 近排被封的FB解封 真的不知是您解開 還是FB的錯誤 原因不重要 我又能跟您傾計先係重點 能更加的知道您近況
其實您都好清楚 我還是愛您的 而且會一直的愛下去 我需要只係一次真正去追求您的機會 能給我這機會嗎
我就唔Tag您了 希望您會見到呢一篇”
.
saylittlesomething #saylittlesomething #鐘一憲 #麥貝夷 #勾手指尾
.
tag no one
.
“我唔係一個100分嘅女朋友
你都唔係一個100分嘅男朋友
但我地呢兩個50分加埋
竟然變出左無限可能
人地話三個月蜜月期
之後就會開始淡
宜家我地三個月喇
即管睇下之後會點xd
多謝你將我嘅世界
由一個人變成兩個人
三個月入面
我地經歷嘅面對嘅可能比好多人更多
愛上一個人唔難
但要對一個人作出承諾 為佢負責
並唔簡單
無論如何 我點都會相信你
相信你能拖住我 跨過每個難關障礙
相信你可以保護我 照顧我
你話我傻 我話你蠢
你話你悶 我話我肥
如果冇遇到你 我都唔信可以有人同自己咁夾
我地會講將來 諗未來
諗下十年後嘅我地會點
我成日話唔好諗咁遠
係怕我地去唔到咁遠
而你總係可以令我安心 令我有好大安全感
應承你 我唔會再亂諗咁多
只會全心全意愛你
三個月快樂
我知你會睇到嘅xd”
.
saylittlesomething #saylittlesomething #勾手指尾 #鍾一憲 #麥貝夷
.
@fredysze 有人點歌比你
.
“三個月前識你到而家
我鍾意你既程度,只會有增冇減
我慢慢發現自己越黎越愛你
即使到而家我知道自己真係好愛你
你話我係單純又好,犯賤又好,死纏難打都好
雖然你同我講你係玩我,亦都玩夠
但我知道你唔會係一個玩感情既人
而且我絕對唔會放棄,因為我知道,我要你做我既另一半,我要同你走落去
我願意為你去改變,亦願意同你磨合
我相信我地係可以做到以生命影響生命
希望你會再次比機會我去成為你既另一半
再一次勾手指尾,再次對對方作出承諾
互相扶持,一齊走落去”
."	c71c2ff0a535e974820fa591226e412c
				"無得飛就嚟轉味蕾小旅行啦!講起台灣美食,除咗掃街夜市,又點少得紅燒牛肉麵呢?今次同A姐去到源自台灣新竹市,位於銅鑼灣嘅段純貞牛肉麵分店,創辦人為紀念已故祖母段純貞所創立嘅品牌,而呢度嘅代表當然就係濃郁嘅牛肉湯底啦!
紅油抄手
紅油抄手色水夠晒紅,聞落仲充滿麻香味添!食落唔算太辣,香料豐富,好有層次.抄手裏面除咗豬肉,仲有蝦仁,令口感大大提升.
三寶麵
呢度嘅招牌菜當然係牛肉麵,但貪心嘅我哋就試咗三寶面,除咗腱心之外,仲有牛筋同牛肚,夠晒豐富.至於上枱嘅第一件事當然要試吓個湯啦,呈深啡色嘅湯底,視覺效果已經感覺到佢嘅濃郁,原來湯底用咗23種唔同嘅中藥材,天然牛脂,老薑,八角,紅蘿蔔,白蘿蔔等熬製而成,味道非常香濃,甚有層次.至於配了方面,份量非常足,牛筋入晒味,滑溜軟腍;牛肚爽口彈牙;腱心夠嫩滑,好驚喜.麵底方面揀咗手工麵,由於麵條厚薄長短不一,所以食嘅時候好有口感,非常掛湯,好滿足.
燉濃湯雞麵
除咗牛肉湯,呢度嘅雞湯亦非常充料!雞湯湯色清澈,雞味濃郁,絕對係精華所在.大大隻雞比預先斬半,食嘅時候非常方便.另外雞嘅生熟度啱啱好,雞肉非常嫩滑,好juicy!
珍珠奶茶,抹茶珍珠奶茶
食台灣野又點少得叫番杯珍奶呢?我同A姐分別叫咗珍珠奶茶同抹茶珍珠奶茶!珍珠奶茶嘅茶味香濃,又唔會太甜,比例啱啱好;但我哋更鍾意抹茶珍珠奶茶,因為抹茶味濃厚,好香濃!
段純貞牛肉麵 Duan Chun Zhen
地址:銅鑼灣謝斐道535號Tower 535地庫B01號舖
電話:+852 2117 4240
營業時間:星期一至日 12:00 – 22:00
(記住Like同Share畀朋友)
想緊貼A姐M佬嘅吃喝玩樂資訊,快啲Follow埋下面嘅Channel啦!
Facebook:A姐M佬 玩樂日記
Instagram:AandMDiary
Openrice:A姐M佬
大眾點評:A姐M佬
Trip Advisor:AandMDiary
Youtube:A姐M佬玩樂日記
報料或合作:keepintouch@aandmdiary.com"	fd7c37898819f3cf1bc9cfcac52ea0b0
				"官老爺成日宣傳「求學不是求分數」,離地到冇朋友.鬼咩,班友無論表現幾差都好,烏紗帽一樣穩如泰山,「求官不是求民望」咯喎,就梗係無恥者無敵喇!
港大尋日公布最新一輪民意調查,結果唔使問阿貴,律政司司長鄭若驊繼續蟬聯「墊司底」,評分較上個月大跌近五分之餘,仲失守三十分大關,創上任以來新低;支持率更加係慘不忍睹,錄得負四十一個百分點嘅劣績,名副其實過街老鼠,人人喊打.
正如狗咬人唔係新聞,狗官犯眾怒亦係理所當然,大家𢱑爆頭都諗唔明嘅係,以「司底驊」民望嘅低殘程度,換着一般民選政府,一早食咗無情雞.好似英國嘅文大嬸咁,因為脫歐搞唔掂畀人鬧到趴街,都要搵條o靚出嚟祭旗,怒炒國防大臣,實行壯士斷臂,棄車保帥,偏偏港府反其道而行,林鄭唔單止死攬司底驊唔放,仲好似慌死佢曝光過度,會畀市民掟臭鞋臭雞蛋咁,《逃犯條例》修訂,作為主角嘅司底驊幾乎影都唔見,基本上都係保安局局長出嚟受靶,真係唔到你唔服.
呢嗱,呢個正正就係重點所在嘞.當年克林頓被記者問到點解要同萊溫斯基搞埋一齊,一句「只因我可以」,盡顯權力的傲慢.今時今日特衰政府亦係一樣,市民齊齊鬧爆又如何,民望尋底又如何,阿爺都未出聲,幾時輪到你班蟻民說三道四.咁就難怪由「視民望如浮雲」到「官到無恥膽自大」,歷屆政府一路走來,始終如一,笑罵由人笑罵,廢官我自為之,「只因我可以」,吹咩!
當然喇,官老爺可以當市民冇到,但對住反對派金主漢奸黎,以及漢奸黎背後嘅外部勢力咯喎,奴顏媚骨立刻現形,小心侍候唯恐不周.「好打得」冒天下之大不韙,力撐司底驊到底,無異於向漢奸黎同外部勢力遞上投名狀,宣布庇奸護淫方針「五十年不變」.
事實勝於雄辯,漢奸黎黑金亂港兼策劃佔中,至今仍然毫髮無損;條契弟粗口辱罵兼刑事恐嚇本報記者,明明有圖有片有真相,點知案件至今石沉大海,即使東方及受害記者連發十二封信要求交代辦案進度,律政司連簡單一句告定唔告都答唔到,擺明又玩放生喇.
特衰政府嘅一片苦心,反對派政棍自然心領神會,佢哋喺逃犯條例拉布一役上竄下跳,忘情演出,十足十打咗雞血咁款,一方面固然要報金主嘅狗餅之恩;更重要嘅係外部勢力開腔「關注」,主子嘅主人出到聲咯喎,唔瞓身表現等幾時?反正司底驊一日喺台上,大大把保護傘撐到行,再玩大啲都冇有怕!"	654cdcd24681ef09b06047bd08a3bad7
				"轉眼間又黎到2015年嘅最後一日啦...一年容易又過去, 有小朋友後嘅生活真係過得好快好快, 而且都算過得精彩, 亦因為有倆姊妹, 我嘅生活先會變得咁有活力咁有動力.
呢一年生活中未見有大起大落 (咁即係平平穩穩啦), 但都有令我不安嘅事架, 就係幫小B轉校嘅事喇, 始終兩間學校嘅分別太大, 所以就連我自己都需要一段時間才能完完全全咁適應, 曾經我有懷疑自己是否決定錯誤, 但當大家都適應好之後, 慶幸小B今年K1嘅校園生活都算過得開心愉快.
另一件最令我擔心嘅當然就係倆姊妹健康啦, 自小B返學後, 生病次數多到數唔晒, 連帶妹妹都一樣, 不過小病是福, 無乜大病已經要好感恩, 來年真係要想辦法增強一家嘅抵抗力呢.
工作方面已經無乜好講, 因自有家庭之後, 工作對我來說已經變得係次要, 但無咗又唔得囉, 只要繼續安安穩穩已經心滿意足, 但求繼續有薪加又有花紅分, 哈哈~
而最開心嘅就係6月時嘅Family Trip喇, 有得去旅行已經係件開心事, 能夠同埋婆婆一齊去就當然更加開心啦, 說真的...我真係好想每年都可以同埋婆婆一齊去旅行架, 始終婆婆湊住我哋咁多個都好辛苦, 所以真係好想佢開心.
2015大概就是這樣吧, 只要學會知足, 其實已經過得好不錯, 感謝今年在我身邊出現過嘅你..你..你及你, 希望2016會過得更加精彩更有意義.
新一年祝願大家繼續要身體健康, 幸福快樂!!
我們的Facebook專頁 - 小b與妹妹b之成長日誌
Happy New Year!祝你哋一家新一年開開心心﹗身體健康更加係最緊要﹗
回覆刪除最緊要係大家都身體健康, 仔女聽話 ^^
刪除新年快樂愛美!一家人最重要健康快樂呀
回覆刪除新年快樂呀~~~
刪除Happy new year! 祝愛美一家健康快樂,事事順利
回覆刪除新年快樂, 大家都要身體健康事事順利!!
刪除原來小b都係返學後成日病呀? >.<
回覆刪除新一年希望大家都身體健康呀:)
係呀, 新一年最緊要健康~
刪除Happy new year!
回覆刪除小B咁叻女適應又強,證明你有決定錯啦(轉校) ^_^"	bc06516da46651e46a26c846bb9f3572
				"香港呢排社會咁鬼動蕩不安,每個星期都有警民衝突,流血事件,真係令人對社會現況相關關注.如果我哋有留意唔同時事評論人嘅文章,講法,都會成日聽到佢哋提起咩咩效應,用嚟解釋返而家香港嘅情況.其實咁多種效應,都係一堆唔同專長嘅學者,提出嘅各種有生動有趣嘅理論,對我哋了解社會變化,相當有用.而家香港搞成咁,又點可以唔留意吓網路成日講嘅十大社會定理呢?今日DailyView就同你講吓呢堆理論嘅內容喇!
DV小教室:網路溫度計透過《KEYPO大數據關鍵引擎》大調查觀測咗近萬個網站頻道(而且不斷增加ing),包括港澳地區的新聞頻道,FB,IG同埋各大討論區,Blog......透過強大嘅網文爬梳觀測,攞到巨大嘅資料樣本數,拎到上億嘅文章及留言訊息,以人工智慧的語意程式做分析.
——點解佢咁有成就?
馬太效應(Matthew Effect),指嘅係一種強者愈強,弱者越弱嘅現象,廣泛咁套用咗係人類社會各個唔同嘅方面,好似科學,經濟咁.呢個效應針對講嘅係人物,即係當我哋係某個領域愈出名,本身就累積咗愈多資本,會相對其他有相同能力嘅人,更加容易取得更大成就.相信大家睇完呢個解釋,再諗返起自己嘅人生經驗,真係一
... 
嘅羊欄之後,第二,第三隻都會跳出去.用落社會現實到,話緊大家都好似羊咩咩咁,都有一種從眾心理,當有人做咗某件事,個個都會跟風去做,代表自己都係主流嘅其中一分子.香港有部知名電影《三五成群》,童黨就係呢種效應做咗好可怕嘅事,咪話唔得人驚!
——721嘅窗破咗之後
破窗效應(Broken Windows Theory),嚟自心理學家詹姆士·威爾遜同喬治·凱林共同提出,內容係話只要環境入面有不良嘅現象出現,又無人去制止呢種情況發 生,就會令其他人仿效,甚至搞到個情況更加嚴重.破窗效應最出名嘅例子,就係當一幢有少少破窗嘅建築,如果無及時維修,可能會有人去破壞更多嘅窗戶,甚至霸埋間屋!所以當少少壞事出現,就要制止.
——邊種人變咗做惡魔?
路西法效應(Lucifer Effect),出自著名心理學家菲利普·津巴多2007年出版嘅《路西法效應:好人是如何變成惡魔的》,內容探討咗史丹佛監獄實驗.咩係史丹佛監獄實驗?係有關 人類對囚禁嘅反應,同埋被囚禁對監獄入面權威,被監管者行為影響嘅心理學研究.其間,三分一本身係學生扮演嘅看守,竟然出現虐待狂傾向.環境,權威,會令天使變做惡魔.
——唔好做負能量
吸
...
內容,但人民可能因為社會現況,判斷如果講咗敏感,可能會遭受責罰,所以決定唔再講嘢.呢件事,正可以用係香港之前國泰炒公會主席事件,就有好多人話會造成寒蟬效應,唔知你又點睇呢?
——由反送中到中美角力
蝴蝶效應(Butterfly Effect),本身係美國氣象學家愛德華·羅倫茲提出嘅講法,最常見嘅解釋係「一隻蝴蝶在巴西輕拍翅膀,可以導致一個月後德克薩斯州的一場龍捲風」.呢種係連鎖效應嘅其中一種,明明好似同我哋見到結果唔關事嘅社會現象,但佢最初可能係同一件睇落唔關事嘅小事有關.哇,咁聽落去咪同香港逃犯條例一樣?呢種Butterfly Effect,連國際都影響埋!
分析說明:
本研究資料由《KEYPO大數據關鍵引擎》提供,分析時間範圍為2019年03月28日至2019年09月23日.
網路大數據系統觀測港澳地區上萬個網站頻道,包括新聞頻道,Facebook,Instagram及各大討論區,BLOG等,針對討論『香港網民十大社會定理』相關文本進行分析,並根據網友就該議題之討論,作為本分析依據.
本文分析之結果,非參考投票,民調,網路問卷等資料,名次僅代表網路討論聲量大小,不代表網友正負評價."	52fda6c2610dad3d911788c621d9c6a4
				"《肉餅蒸蛋》送飯一流❗️小美絞肉碎,乾淨又衛生‼️
唔知大家係咪同丸子媽一樣好怕街市絞肉碎!我成日喺度諗嗰部絞碎機唔知幾耐冇洗,搞完啲肉碎又冇得飛水,無論你舊豬肉乾唔乾淨都係一次過喺嗰度絞完就俾你,其實都幾唔衛生🤢所以丸子媽從來只會買舊肉返嚟自己跑活水洗乾淨後再用小美絞肉碎,始終食落肚,咁樣我先放心😌
整肉餅我通常用梅頭,跑活水之後切粒粒,放入冰箱雪硬(可以一次過整定幾次份量),要用嗰陣就拎出嚟直接turbo 2秒x4次打碎!就完成啦~
之後可以跟個人喜好,加入打碎左嘅蓮藕,梅菜,或者好似丸子媽甘加個墨魚蝦膠,成個肉餅口感超彈牙!大家都可以試吓😉今次丸子媽係煲湯嘅時候順便蒸熟埋呢個肉餅,仲加埋蒸蛋!真係可以食幾碗飯㗎!煲湯蒸肉餅一次過搞掂😬慳火慳水慳力💪🏼
多功能小美真係令你下廚更輕鬆❤️
太嫩滑了吧YUMYUM~·
把急凍大概90g蝦仁和120g鮮魷沖水洗淨抹乾
放入主鍋加鹽胡椒粉麻油少許,40秒速度五打碎以保持質感備用
梅頭肉先跑活水,切細粒,放入保鮮袋在冰箱冷藏
拿出冰凍豬肉粒放入主鍋turbo2秒x4次打碎
免治肉碎8秒完成!
自行在家攪拌肉碎,更衛生乾淨!
加入墨魚蝦膠,2茶匙豉油,鹽糖各半匙羹,
生粉1茶匙,適量麻油胡椒粉
設定麵團模式2分鐘混合
期間可從量杯為倒入少許水
下面主鍋煲湯,上面要來蒸肉餅
18分鐘varoma反刀速度1
剩下最後10分鐘打入蛋漿混合物(雞蛋+雞湯)
蓋上保鮮膜,繼續varoma,反刀速度1
以薄薄的膠摸包圍着"	bf4a46f34cbb19c4a98bb439584323b7
				"明洞市場係韓國嘅主要購物區之一,雲集百貨商場,購物中心同各式小店,仲有好多時尚餐廳同咖啡店.場內嘅購物熱點包括樂天百貨,樂天青年廣場同 Noon Square 購物中心;而 M Plaza 就有首爾文化觀光中心,裡面嘅表演大廳經常會舉辦現場音樂會同文化活動.
明洞市場搜羅超過 1,000 個韓國品牌,包括 Nature Republic,Etude House,The Face Shop,Missha 同 Skinfood,鐘意購物嘅遊客亦會到呢度朝聖,親身試用最新護膚品同美容產品;
另外,明洞市場唔單止係首爾嘅時尚潮流地帶,亦係品嚐傳統韓國美食嘅好去處,有幾十個街邊攤檔售賣魚糕,混合蔬菜同甜辣椒醬嘅辣炒年糕 (tteokbokki),韓國辣味炸雞同韓式烤肉 (bulgogi;即烤牛里脊肉).想試新奇口味,不妨挑戰豬血腸 (soondae)—呢款韓式血腸內塞滿豆腐,大豆芽,大蔥,粉絲同蘑菇,口味豐富!
明洞市場仲有唔少景點,包括歌德式風格嘅明洞天主教堂,同埋擁有 600 多年歷史嘅南大門傳統市場.
有時間嘅話,不妨參觀明洞劇場—呢度係韓國第一個公演全球出晒名嘅「亂打秀」場地,無對白搞笑表演配合埋韓國敲擊樂節拍同演奏,令觀眾樂趣無窮.
明洞市場因為歷史背景,旅遊景點同頂尖購物體驗,成為首爾嘅著名旅遊地標,乘搭首爾地鐵就可以好輕鬆咁嚟到呢度.
明洞市場 (Myeongdong Market)
地點: 韓國首爾中區明洞 83-9
開放時間: 每日 10:00 到 22:30 (營業時間每間商店唔同)"	b549a07aca199c86bf9adab529a5b3ff
				"教班咁奈都真係未試過因為停電要停課
明天星期五因為大廈電力裝置檢查
所以要停課一天
無乜幾何星期五唔洗番工
不過撞啱老公星期四,五.六都要開工
有工開係好事
無計喇
星期五,六兩天自湊喇
有打算搵下朋友
不過帶住宇正其實可以去既地方唔多
加上其實我係有自閉因子
好懶搵朋友
都係同宇正二人世界算喇
未想到聽日同宇正去邊到玩
睇下聽日天氣如何喇
好奈無開一本新書睇啦
早幾日係電腦睇左電影版
想起上年 (無錯!!!!係上年!!!)
問亞妹借左本書
都係睇書正好多
幾兩日一有時間就睇
坐車時...等車時...係茶餐廳等飯時....
爭取時間...
兩日睇左一半
不過係快睇
如果好喜歡的話我會再慢煲一次
屋企套harry potter 比我煲左5,6次
緊係啦!!加埋成千幾蚊要睇多幾次先抵架嘛
不過其實都好奈無買書喇
屋企唔多位
之前要放宇正d野唔要左一大堆書
如果唔係我真係好喜歡買書睇架
當然現在有ebook其實好方便
不過睇書我都係喜歡有本實物揭揭下
遲d屋企附近會起新圖書館
到時間可以去借書喇
yeah~~
老公話佢到時將會申請佢人生第一張圖書証
好奈無upload 片係blog到啦
其實宇正依家講野叻左好多
記性好好
教過幾次就記到大概內容
呢首童謠早幾個月我仲係一個一個字教佢唱
唔知幾時佢自己記到8成喇
不過一d長句子仲係記唔到
但我都覺得好叻喇
宇正唱得好好啦!仲有埋動作開心唱,好得!
回覆刪除[版主回覆02/06/2012 13:42:42]謝謝^_^
宇正講嘢仲係好bb,好得意.....
回覆刪除細路仔啲記性真係好到不得了,嗰陣我夜晚瞓覺前同皓皓唸呢首歌謠,點知唸咗幾日佢竟然記得晒,好犀利~~
[版主回覆02/07/2012 13:08:47]係囉,希望第時讀書都係咁就安落啦! XD"	461e40e9650d2725c1e152d640a20f8f
				"係女人都知道,想靚眼係重點!所以點解我地化妝永遠最花時間嘅位置都係眼睛,睫毛,眼線,眼影,大眼仔,一樣都不能少.
但番工趕唔一切,用睫毛液又驚變熊貓,又驚搽得太多變甲曱腳??? 其實去植睫毛就可以解決到依一個問題啦!由一起身開始,就已經靚靚迷人,唔怕出唔到門口.
為左省卻咁麻煩嘅化妝工序,所以近年好流行植眼睫毛,但又好多人驚太重,篤住眼唔舒服.小記話你知啦,好多女仔依家都會選擇山茶花睫毛.依家大家大熱追捧嘅就係山茶花睫毛!Why?
山茶花比較輕身,植睫毛嘅做法係每一條真睫毛上接上2~3條假睫毛,所以望落比較濃密,佢而最大最大賣點就係十分輕身,好似無重盡甘!而且可以濕水,洗面,柔眼都唔會搞到自己真睫毛掉落,對比起舊時果D又硬又篤眼,真係天同地比!即便一根真睫毛上有那麼多根假睫毛也不會覺得很重架.
而植睫一定要搵熟手同做得好嘅師父,因為每一個人嘅眼形都唔一樣,有一D要做公主形,有一D要做扇形,做得靚,可以修飾眼形.今次就黎到元朗嘅搵靚女師傅JOJO幫幫手,做一個山茶花睫毛.
山搽花嘅睫毛,出名幼細,植開嘅朋友一定知道.但你又知唔知,顏色方面都係包羅萬有?紫色,藍色,黑色,褐色,顏色仲有分唔同深淺度同睫毛款式都齊全,有選擇困難症嘅貪靚女士就辛苦你啦!
小記唔鐘意太浮誇嘅顏色,但又唔甘於平淡揀返黑色,(大家可以選擇混色,好似黑紫呀,黑咖呀甘)
最後就揀左下面呢隻褐色.而JOJO會為大家提供專業睫毛顧問,分析你眼型和睫毛的情況,而幫您設計獨一無二既形態,等你變為電眼美女.
開始之前先比大家睇睇我原本嘅睫毛,相信好多女仔都同小編情況煩似,睫毛唔算濃密,唔化妝睇落無咩精神,交叉亂生更加係一大煩惱.
Jojo真係好快手,大概35分鐘,經過一輪細心嫁接步驟,登!登!登!登!睇睇幾大分別!講真,趕出門口嘅你,一定要試!
雖然咁望落有少少似黑色,但其實唔係!依家睫毛望落好明顯係條條分明,有試過其他方式,例如日式同韓式植睫毛,都無山茶花望落咁自然.捲翹幅度都好滿意,同埋真係好輕身!
做完之後最開心就係每朝起身叔工唔洗再拎住睫毛膏刷,非常小心,全神貫注咁刷刷刷!JOJO間舖係元朗千色附近,非常方便!
出面中環做一做一兩千蚊一定走唔甩,但Jojo真係又平又手勢好!如果要搵佢做睫毛,一定要預約,Walk in 應該無位,因為佢真係好多客,預記做睫毛嘅同時,已經有book左嘅客人等緊啦!所以要搵JOJO先要打比佢或whatapps佢預約日期同時間呀!咪真甘衝落去!
佢預店係元朗千色店對面,真係好方便.做完睫毛,仲可以係元朗食個飯先走!
山茶花層次睫毛
JOJO:6846 8893
收費:$580"	13249c7be565cedd64531121df7f3eac
				"吳孟達係喜劇教科書
胡俊謙2021/2/27 — 22:10
好多人以為喜劇只係出嚟搞下笑,其實演喜劇好多時比演其他戲更難,背後有更多學問,並唔係胡亂咁「無厘頭」就可以做到……
下圖出自《逃學威龍》,吳孟達所飾演嘅達叔,威脅會燒晒大飛嗰箱錢,但係佢淋完火水之後先發現自己同周星星都冇火機,千鈞一髮+無可奈何之下達叔竟然問大飛借火!呢一個笑位,並唔係普通嘅「無厘頭」,係將達叔呢個小人物嘅 stupidity 推到極致下做出荒謬行為嘅喜劇效果.
達叔喺喜劇/戲劇嘅造詣同修為係極高,尤其點樣演好一個喜劇配角.讀戲劇嘅人一定知道,要演好一個配角,好多時比演好一個主角更難.達叔今天走了,我突然驚覺,即使達叔好多作品都為人津津樂道,但係要我選一個我最喜歡嘅吳孟達角色,係好難揀!呢個可能就係最佳男配角嘅最高境界!
吳孟達嘅演出本身就係一本喜劇嘅教科書!
周星馳+吳孟達喺華人戲劇史上,係五十年一遇,甚至一百年一遇嘅黃金拍檔.就好似「籃球之神」米高佐敦身邊,都要有「天下第二人」柏賓輔助,先會有呢一個天下無敵嘅組合……
如果冇吳孟達,就冇「喜劇之王」周星馳!
達叔,感謝你曾經帶俾我哋無限歡笑!一路好走!
後記:
大家對吳孟達嘅離世,評價不一.有人懷緬佢嘅演技,亦有人非議佢近年作為中共護旗手嘅言論......
歷史評價就係咁,有啲人物嘅評價會比較鮮明,亦有啲人物會好壞參半丶較具爭議性.所以,對於具爭議性嘅人物無必要尋求一個統一說法.秦始皇功大於過還是過大於功,到今日都係冇定論,「具爭議性」本身就係後世對秦始皇嘅評價.而罪大如秦檜,後世仍然會稱讚佢嘅書法造詣同成就.一個人嘅功過是非,當代及後世嘅人都會有唔同說法,加埋就係歷史公論.
要讚要彈,各人自有其選擇,不必強求他人.
吳孟達護旗,我都好反感;但係,佢喺演藝事業嘅成就,以及佢曾經帶嚟嘅歡笑,依然值得我追思.
(文本無題,現題為編輯所擬)"	97cc45a1247225fd64368b47e7fcd9b4
				"胡定欣甜笑避談陳展鵬 蔡思貝「高分貝」重出江湖驚動警察
今日快報
陳豪湊仔瘦到面凹 阿田:有沖動想生
藝人陳豪及田蕊妮為宣傳新劇《來自喵喵星的你》,出席無線節目《我愛香港》,一向很少參加遊戲節目的陳豪笑言自己是稀客,謂上次參加遊戲節目是獎門人系列.
忙于湊仔的陳豪指照顧小朋友的運動量大,阿田笑謂:「見到佢面都瘦曬,真系心痛,見原來生仔會瘦面,我都有少少想生,有沖動!(老公杜汶澤會覺得打擊大?)多數都唔會同佢生㗎啦!(基因咁差?)無謂打搞佢啦!」至于對方可有邀請她參與自己的新戲?她繼續搞笑地說:「佢邊度請得起我吖!」
及後阿田就在台上自爆與陳豪讀同一間國小,主持人曾志偉就表示:「佢想溝你吖?」阿田就笑指:「我諗都系啦,但系我哋年份差太遠啦,我畢業佢先啱啱入學!」
胡定欣甜笑 避談陳展鵬
藝人胡定欣錄像無線節目《我愛香港》,代表屯門區的她謂入行初期就是住在屯門,指由家中駕車到清水灣電視城開工要一個小時,她謂:「我系入行先考車牌,爸爸個架系棍波車,好驚㗎!」又指屯門的空氣特別好,隻是出入較為不便.
已置業的胡定欣在屯門買樓給父母居住,亦希望將來有能力再置業,又或者用作收租,不過她就自問投資不
... 
》的錄像,未有回答與展鵬有關的問題.
強勢小插入
女神舒淇早排密密曬出喺日本遊玩嘅相,有網友就估佢系唔系同老公老公馮德倫去咗度蜜月,不過原來大家都擺曬烏龍,事關舒淇系約咗兩位人妻好姊妹林心如同林熙蕾出遊散心!
今日,舒淇又再喺社交網站Instagram曬出新相,相中見佢同林心如,林熙蕾去咗睇風景,三位靚女都以淡妝示人,仲要打扮得好低調,不過依然好似少女咁有活力,同齡嘅三人睇落真系一啲都唔似40歲!有網友就將Focus放咗喺冇戴帽嘅大肚心如身上,仲大贊佢靚得過份!話時話,三位人妻撇低老公咁耐,會唔會畀人詐型㗎?
李克勤公開同老婆絕密床照!
李克勤一向畀人嘅感覺都好玩得,但估唔到佢老婆盧淑儀同樣玩得.呢對結婚多年依然恩愛到爆嘅夫妻,近排就同埋一對仔仔去咗旅行享天倫樂.克勤仲同太太好搞鬼咁企咗喺一個冇著衫嘅公仔板後面影相,克勤個樣仲要交足戲,扮曬驚咁,相反盧淑儀個樣就好平靜,KEEP住靚樣,感覺反而更搞笑!克勤留言:「絕密照片被公開了!」
另外克勤仲上傳咗佢同囝囝一齊遊水嘅相,睇嚟今次旅行,佢哋都玩得好盡興.
12點送祝福 劉愷威楊冪生日勁Sweet
今日系劉愷威42歲生日,喺老婆楊冪9月1
...
祝老公生日快樂!
楊冪留言:「遠在新疆但不吃肉的糯米爸爸,生日快樂,多吃瓜果~其他的話,我們悄悄說[偷笑]!」而劉愷威喺12分鍾之後,就回覆老婆:「攢勁的很[笑cry]謝謝米兒媽媽happy~happy!」
使唔使咁sweet咁有默契呀?遲1分鍾都冇呀!唔知有咩咁神秘要「悄悄說」呢?不過睇嚟佢哋今日又天各一方,唔可以一齊慶祝,但相信劉愷威都冧曬喇!
演技屢被批評「高分貝」重出江湖劈友!
港姐出身的蔡思貝入行以來劇接劇,由《沖線》到《鐵馬戰車》以及《潮流教主》均被指聲線過高,太過嘈吵及刺耳,故被網友改花名為「高分貝」.雖然備受劣評,但蔡思貝未有「放棄治療」,更下苦功搣甩高分貝,並于《純熟意外》演出時刻意壓低聲線,即時挽回不少分數.昨晚蔡思貝伙拍王浩信及溫家偉等于中環為新劇《踩過界》演出一場雨中劈友戲,為配合劇情需要,久違的「高分貝」竟重出江湖!
拍攝現場吸引不少街坊湊熱鬧,由于人多口雜,加上蔡思貝嗌功厲害,未幾便因為聲浪過大驚動警察到場了解.大約晚上10時多,兩名警員接投訴到場向場務了解,逗留數分鍾後離開.之後劇組亦甚為識做,努力控製各人聲浪,又不時呼吁大家靜少少,「高音貝」亦焗住收歛."	ddddd32b4ab4218c9110d53f2bf2ded0
				"《Online》係一首美國鄉村歌曲,喺2007年7月2號發行,呢首歌係由布萊德·道格拉斯·派斯里主唱.派斯里亦有份寫呢首歌,首歌係佢同埋苙喱士以及杜波三位合作創作出黎嘅.呢首歌係收錄喺唱片大碟「第五套裝備」“5th Gear”裏邊嘅第二首單曲.呢首歌嘅MV贏咗鄉村音樂協會2007年度音樂影片大獎.
呢首歌嘅歌詞係想諦吓個網絡世界有幾咁荒謬.首歌話有個MySpace網絡發燒友,佢喺披薩舖頭有份工,佢仲同阿爸阿媽住,佢成日都想溝女,佢係個5呎3嘅肥仔,科幻小說迷,有少少哮喘,不過佢一上網喺MySpace就變咗個萬人迷,佢話:「在線,我就喺荷里活,我6呎5,仲好靚仔,開瑪莎拉蒂,空手道黑帶,鍾意飲翻杯醇釀靚酒.」佢仲話自己住喺加利福呢亞州馬利布,係身材性感嘅大隻佬,仲做埋Calvin Klein同GQ模特兒添,佢話會同兩個女人三方同時上線吹水.但係其實佢都好清楚係自己冧自己,即係呃自己話:「在線型好多」.
有樂評話呢首歌將派斯里個巨星姿態,對比出網絡發燒友默默無聞嘅無奈何,可以話係首霸凌歌.
呢首歌個MV個導演係亞力山大 Jason Alexander ,佢自己扮埋個網絡發燒友.個MV請到曾經飾演「卻搹船長」Captain Kirk嘅威廉·瑟得納William Shatner飾演阿爸一角,仲有幾位名成利就嘅藝人助陣演出,包括愛絲黛兒·哈里斯Estelle Harris.佢哋呢首歌個MV好有心思整得好攪笑,好多笑點要睇多幾次先至識笑.首歌一上載YouTube就大受歡迎,而家已經超過一千五百萬點閱."	a3d3bd137dfff0a4eabdcb0b1a0e78ce
				"最近天氣飄忽不定,一時打風落雨一時又陽光普照,最慘嘅就係濕熱嘅天氣令人有種透唔到氣嘅感覺.呢啲咁嘅天氣,每日一行出街就汗流滿面,苦中之苦肯定莫過於入到地鐵要被逼聞住隔離大叔難聞嘅臭味.
其實汗臭除左係因爲天氣問題之外亦有好多其他因素影響,以下就列出5大影響體味嘅因素:
- 體溫升高
正如頭先所講,天氣濕熱真係好容易出汗.體溫上升會令身體產生油脂同汗水,所以天時暑熱都係搵個室内地方涼下冷氣啦. - 體質
有啲人嘅體質本來就屬於容易出汗嘅體質,容易累積汗水及油脂從而產生汗垢.如果沒有及時清潔就容易產生體味. - 油性皮膚
皮膚容易出油嘅你要小心啦.過盛嘅油脂係皮膚上積聚太長時間便會使身體散發出一陣油垢味. - 進食過份濃烈的食物
過份濃烈嘅食物,例如咖喱,麻辣鍋,鴛鴦鍋都會使身體中嘅血液變成酸性.唔好以爲唔食以上食物就冇問題,如果係食肉獸嘅你都要注意!因爲進食太多肉類亦都會變成酸性體質,除左會受到蚊蟲喜愛之外仲會令身體產生異味. - 生活習慣
終日食無定時嘅你要小心啦!熬夜同埋缺乏運動量係會令身體處於一個假性健康狀態.表面上一切都好健康,但其實身體内已經聚集毒素,所以如果覺得自己嘅汗味太過刺鼻,好有可能係身體發出嘅一個警號!
講完一啲會影響體臭嘅因素就當然要講解下點樣可以避免體臭啦.記得要睇埋下半部,咁呢個暑假出街就唔洗尷尷尬尬啦!
- 透氣
夏天盡量穿著一啲比較輕薄,透氣嘅衫.以家市面上有好多dry fit嘅服裝,除左運動時可以著,出街都可以著架. - 勤洗手
容易出手汗嘅你一定要勤洗手!除左多洗手之外,記得要選用一啲可以抗菌嘅洗手液,不單止可以防止產生異味,仲可以同時抑制細菌孳生. - 適當地洗澡
冬天嘅時候聽過有朋友話幾日先沖一次涼,但夏天如果可以的話還是每天至少沖洗一次比較適當.如果可以選擇有香味嘅沖涼液會更好不過!可以香噴噴咁出街,咁就唔怕臭親隔離個個啦. - 攝取有助排毒的食物
都市人經常進食垃圾食物,不單對體臭,更對健康百害而無一利.建議一星期可選一天進行排毒日,多吃綠豆,薏仁,菇類,木耳,綠茶等食物.近期熱爆嘅紅豆水亦都非常有助排隊及去水腫. - 使用止汗產品
雖然止汗產品治標不治本,但係控制體味不單止係對別人嘅一種尊重,亦係一個型男對自己應有的標準.唯一要注意嘅就係每次分量唔需要太多,以免阻塞毛孔.
希望以上資訊可以幫到大家解決汗臭嘅問題,汗臭唔單止會對別人造成尷尬困擾,更加會影響自己嘅形象,令自己苦惱.如果大家有咩問題都可以留言話比我知架."	e72073c6eb35343f30e971f025e1b9fa
				"Post Tagged with: ""蜘蛛俠""
出現喇,之前出咗Part 1,今次有埋Part 2,仲有條足本長3分幾鐘嘅預告睇.香港早美國1日喺5月1日上映呢套《The Amazing Spider-Man 2 》,今集好多隱藏Ester Eggs,例如有一幕係Andrew Garfield演嘅蜘蛛俠勇救飛墮嘅Gwen Stacy(Emma Stone),而嗰一幕同Gwen Stacy著嗰件衫都係同漫畫入面佢死去嗰一幕相同,幕非……另外Electro,Rhino,Green Goblin之後,明顯指向Sinister Six劇情,仲有第3,4集嚟緊會拍……咁Sony幾時捨得放佢走,加入復仇者呀?
Read more ›《The Amazing Spider-Man 2》喺5月2日上映,咁有電影就有遊戲啦,呢隻由BEENOX製作,Activision推出嘅同名遊戲會有PS3/PS4/Xbox 360/Xbox One/Wii U/3DS/PC版本,而官方啱啱都發佈咗第一段遊戲片.講真,呢類遊戲,除非你係超死忠兼想喺睇戲前俾佢劇透爽一爽,等你睇戲時冇咁驚喜,否則,都係睇吓片算,開頭跟足電影Trailer,最尾仲有電人現身!
Read more ›4月4日喺美國上映嘅《Captain America: The Winter Soldier》,啱啱又有新圖發佈,當中見到Scarlett Johansson嘅Black Widow,仲有就係Sebastian Stan嘅Bucky Barnes拎咗美國隊長個盾,神盾局局長亦都現身!另外同期嘅《Empire Magazine》仲有兩張5月2日上映嘅《The Amazing Spider-Man 2》新劇照,係Jamie Foxx演嘅Electro.
Read more ›喺我心目中,無人比Tony Stark更適合演Iron Man,正如Joker好難有人做得好過Heath Ledger.不過外國插畫家Alex Tuis就有一堆自己心目中嘅Marvel英雄人選,仲自製咗一系列改頭換面嘅插畫FF吓.其中最搶眼係李小龍版蜘蛛俠,大家套衫一樣咁貼身.其餘仲有變形俠醫,美國隊長,雷神等等「新」演員,個人認為最似都係美國隊長,不過阿諾舒華辛力加就好過份‥‥‥
Read more ›早兩個星期,《The Amazing Spider-Man 2》預告片現身,裏頭勁多Ester Egg,當中有Doctor Octopus做幕後黑手之餘,仲有隱藏網址,係一個倒數網……好喇,今日又有新預告登場,一開頭一樣都係蜘蛛俠背部飛落街,但之後幾幕都同之前唔同,例如佢喺睡房扮瞓覺,又例如呢一幕小蜘蛛俠出場.電影喺下年5月2日上映嘅Electro,犀牛人Rhino同綠魔Green Goblin大混戰!
Read more ›"	88e8b3141655277b634745d992106c99
				"更多
依家通返關同朋友都想plan去越南旅行,時機未到都可以食住越南菜止癮嘅.我哋去The One行街喺4樓見到呢間搶眼嘅越南餐廳,望餐牌幾吸引大家都餓就入去開餐啦,最後點晒泰國嘢食!Com Xao Khom Tom▪︎Baked Rice in Pineapple 大蝦菠蘿飯 (Lunch Set)> 份量足夠2人食有餘,3隻蝦燒到香口蝦膏甘香唔錯,菠蘿唔係罐頭貨甜得嚟帶啲酸幾開胃,其餘配料有火腿,腰果雜菜和肉鬆等還算豐富Che Ba Mau▪︎Iced Jelly and Green Beans三色冰 Lunch Set +$8 配特飲> 我叫咗少甜少冰啱啱好,最鍾意食爽甜嘅三色馬蹄,椰奶亦不錯Ga Hai Nam▪︎Boneless Hainan Chicken (Half)去骨海南雞 半隻 > 推薦度高!一上枱初初望覺得有啲肥,夾起層皮睇脂肪又唔算太厚,一食落去見真章 - 啲雞肉滑,腍,嫩,雞味適中唔騷啲皮滑捋捋,全部起晒骨真心正,我哋猛攻呢碟雞食唔停口!點三色醬食幾鮮味,唔點醬啲雞一樣咁好味Cai Trang Xao Toi▪︎Fried Cabbage Shoot
Com Xao Khom Tom▪︎Baked Rice in Pineapple
大蝦菠蘿飯 (Lunch Set)
> 份量足夠2人食有餘,3隻蝦燒到香口蝦膏甘香唔錯,菠蘿唔係罐頭貨甜得嚟帶啲酸幾開胃,其餘配料有火腿,腰果雜菜和肉鬆等還算豐富
Che Ba Mau▪︎Iced Jelly and Green Beans
三色冰
Lunch Set +$8 配特飲
> 我叫咗少甜少冰啱啱好,最鍾意食爽甜嘅三色馬蹄,椰奶亦不錯
Ga Hai Nam▪︎Boneless Hainan Chicken (Half)
去骨海南雞 半隻
> 推薦度高!一上枱初初望覺得有啲肥,夾起層皮睇脂肪又唔算太厚,一食落去見真章 - 啲雞肉滑,腍,嫩,雞味適中唔騷啲皮滑捋捋,全部起晒骨真心正,我哋猛攻呢碟雞食唔停口!點三色醬食幾鮮味,唔點醬啲雞一樣咁好味
Cai Trang Xao Toi▪︎Fried Cabbage Shoots with Garlic
蒜蓉炒椰菜苗
> 椰菜苗夠鑊氣只係油份高咗啲,啲菜軟身少少更佳;覺得啲蒜頭炒得好味,又香又腍
Xoi Xoai▪︎Mango Sticky Rice
香芒糯米飯
> 就算食到幾飽都叫肚仔預留位置比甜品,尤其我至愛芒果糯米飯.我同朋友都異口同聲讚呢間餐廳整嘅mango sticky rice,佢有一球糯米一球紫米,係暖暖哋食落份外煙韌好𡁻,配椰奶一絕!啲芒果並非最甜,帶啲果酸好有南洋風味
12 瀏覽
0 讚好
0 留言
8 瀏覽
0 讚好
0 留言"	d1d0e06d5f88136d89833e14927d873b
				"所謂「黎明前最黑暗」,香港近一年好多新發展,表面好似向壞發展,但係實際上,種種跡象顯示,民主已經漸漸扎根.民主,從來都唔係淨係選舉制度.每次政改,建制派都會話希特拉都係民選,或者中國比民主印度優勝等,都係將民主等同選舉.民主,意思係公民作主,重點係公民能否自發.假如公民自發,進佔每一寸權力,就係民主雛型.
雨革之後,梁振英話要專注民生.原來既潛台詞係泛民唔識治國,搞民生當然係聽政府話.渠料年輕人完全響應梁特首既號召,出現左一個又一個既議題組織.依類組織,大都以Facebook通訊,骨幹成員或者只有寥寥數人.組織既目標並非選舉,而係結合社運動員,施加壓力,網上論述等,直接影響關注既議題.由網絡廿三條開始,到今次既醫改,都顯示出英國雖然留低左唔少殖民惡法,俾梁振英肆意使用,但係同時間,亦有唔少制度,只要公民社會有心,仍然有能力係單一議案,同政府鬥法.
童話式既「王子公主,從此快快樂樂地生活下去」既結果,係唔會自動出現.民主制度亦冇保證過依樣野.真正既民主制度,只係提供渠道,等專業政治人物之外既公民,可能合情合理咁為自己所關注既議題發聲.假如社會本身政治冷漠,唔留意身邊有關議題,選舉制度再優良,都會為人利用,一樣冇政治清明.
當大家都發覺,原來拉布係某類情況之下,係可以拉甩惡法,反對陣營既議員,手上都係握有權力,只係一直無用.所以議題組織既遊說對象,由只限於政府,變成政府,建制派議員,以及反對陣營既議員,全部都係遊說對象.尤其係直選既議員,必需面對民意,潛台詞就係假如佢地倒行逆施,下屆就會投其他人.
各地民主制度初立,大都有革命情意結,一整輩人為左身份認同,長期支持某一政黨.例如台灣既藍綠之爭,長期係統獨問題,缺少真正既政策辯論.印度民主選舉,長期受種姓認同影響,好多議員都係長期連任.一旦缺乏實際制衡,就算係以選票晋身既議員或者官員,都一樣可以腐化,一樣可以與民為敵.傳統泛民既致命傷,就係抗爭同施加壓力既手法,政府早已免疫,令到泛民既談判基礎愈來愈弱.當然,由北京既角度出發,當傳統泛民失去談判基礎,自然最好.慢慢就可以將傳統泛民收編成政治花瓶,完成佢地眼中既民心回歸.
巿民本來面對泛民/保皇兩極,唔願意政府權傾天下,就只有含淚投票.但係玩左兩屆含淚,不單止事情並無寸進,更加令人覺得久守必失.台灣開始出現白色政治人物,英國出現一眾小黨,以及香港所謂既泛民碎片化,都係契機,令巿民可以有所選擇,迫使政治人物貼近民情."	35de6a5ebc0ff11f0fc634a68fd5d66e
				"好多人都有唔同程度嘅牙齒齲壞,輕微啲嘅齲壞.不過有啲嚴重,令病人夜晚唔得閒,呢個時候就要做牙根治療啦.
牙根治療可以從根本上防治牙齒進一步病變,對牙齒嘅修復有好重要嘅意義.一般嚟講,對於啲〖牙髓炎〗,〖牙髓壞死〗,各種唔同嘅類型嚟講都適合作根管治療,包括因為〖蛀牙〗,〖顯裂〗,〖過度磨損〗,〖穿髓等引起的牙髓炎〗和〖牙髓壞死不能保留活髓〗的情況.
很多病人唔明白,點解根管治療之後牙齒唔疼,畀完補,點解仲要做全冠保護,其實呢個步驟好有需要嘅?原因主要有三點,黑體:
1黑體
黑體.經過根管治療後嘅牙齒缺少必要嘅保護,佢嘅抗氧化能力都會明顯下降,受到各種影響後更容易氧化變色,看上去好唔美觀.
牙齒容易感染.做咗根管治療嘅牙齒會變做一個空殼,對細菌病毒嘅抵抗力大幅度降低,好容易受各種食物嘅影響或者感染細菌.
牙齒好脆弱.根管治療雖然可以從根本上解決牙髓炎,牙周病嘅問題,但治療都會導致牙齒失去牙髓.失去牙髓之後嘅牙齒,會變得相對脆弱而不夠堅固,個如果你繼續以前咁噏嘴,牙齒更容易出問題.
半貴金屬冠的代表是冠,稱之為“無鎳無鈹合金”.主要成份係鈷,鉻,佢嘅價格介於非貴金屬同貴金屬之間,其生物相容性優於鎳鉻合金冠,耐腐蝕,唔易出現爛瓷,可以避免牙齦出血和黑色牙齦的現象出現.而且經濟,實用,合適大部分牙齒嘅修復,尤其適合後牙固定橋等固定修復.
貴金屬冠的代表就是金合金冠,依據金的含量分爲中金(56.7%),高金(86.7%)兩種,它是最理想的修復材料之一,強度更高,無刺激,與組織嘅相容性更好,喺牙冠同牙齦接觸嘅地方唔會發青.另外,貴金屬冠能在黃金的表面反應自身的顏色,令冠嘅色調柔和啲,美觀程度高,完全可以滿足美容修復嘅要求,佢都係種植牙嘅好材料.
全瓷冠的色澤無論在燈光下和自然光中都能保持自然色,所以而家成爲影視明星同公眾人物牙齒美容嘅寵兒.全瓷冠的通透性和色澤好,睇落好靚,生物相容性好,冇害嘅影響去身體.
全瓷牙根據材料分成氧化鋁同二氧化鋯兩類,兩者除咗強度,製作工藝都唔同,都有好好嘅生物相容性,耐久性好,可以永久保存係口腔入面;因爲冇金屬底座,全瓷牙質量輕啲,戴起來更舒服,亦更有助保護牙髓健康;光線反射同散射嘅效果更接近天然牙,所以美觀效果更好.
1,根管治療唔一定係做一次就全部完成,醫生通常會根據病人診所檢查嘅情況,一步一步分次進行治療,一般嚟講,根管治療要分2-4次就診先可以完成.
2,根管治療填充完畢,一星期內可能會脹腫,悶或微痛,算係正常情況.通常三日之後不適情況會逐漸減退,恢復正常感覺.
3,若根管治療之後,三日之後,和有不適,或者出現異常痛等問題,應和時與主治醫師聯繫,進行進一步嘅治療調整.
4,喺進行根管治療之後,牙科醫生一般會提醒患者喺一定日期內進行復查工作,患者應該嚴格按照醫生嘅指示定期進行檢查.
5,根管治療期間一星期內唔可以食硬嘅食物,盡量避免用根管治療過嘅一邊咀嚼.
6,喺進行根管治療之後,牙科醫生通常會開啲止痛消炎藥,病人應該準時準量食用.
7,牙齒治療後比較脆弱,防止牙齒折裂,延長牙齒嘅壽命."	cd8b08aa3a7fddfbfc9265fbee4000c5
				"東漢普敦 必去景點及杰奧爾吉克海灘附近酒店推介
勁慳低至 6 折!
即時揭開神秘優惠價,慳得更多
東漢普敦必去推介 - 杰奧爾吉克海灘
想去 東漢普敦 自由行?等 Hotels.com 帶你玩盡 東漢普敦杰奧爾吉克海灘 啦!留意我地文章,話你知去東漢普敦 有咩必玩必食必買推介.仲有旅遊貼士,提你有咩需要注意,包你玩得開心又盡興!除此之外,我地仲會介紹埋東漢普敦杰奧爾吉克海灘 附近有咩酒店,等你更加容易計劃行程,慳返酒店來回景點嘅時間.
東漢普敦杰奧爾吉克海灘 自由行
去得東漢普敦杰奧爾吉克海灘 自由行最緊要一定係揀啱日子去.一啲熱門景點例如,東漢普敦 嘅 杰奧爾吉克海灘,喺旺季嘅時候通常人流都比較多,所以識揀一定揀淡季去,一來人比較少,二來有某啲景點嘅門票會比較便宜.如果真係撞正旅遊旺季,咁大家前往嘅時候,就要注意交通情況同埋有無人流管制措施啦.
東漢普敦杰奧爾吉克海灘 交通
想去杰奧爾吉克海灘 暢順無阻濟,最好就係出發前,睇清楚東漢普敦杰奧爾吉克海灘 附近嘅交通情況,仲有各種前往方法.記住要搵多一兩條後備路線,因為慎防出左交通狀況,都可以即刻轉用其他路線前往,咁就唔會miss 左個景點啦.如果你去嘅時候係撞正旺季,咁就要睇下有無交通同人流管制措施,以防去到無車搭又或者遇上塞車情況啦.
東漢普敦杰奧爾吉克海灘 必食必買攻略
東漢普敦杰奧爾吉克海灘一直都係旅遊熱門地點,去到東漢普敦杰奧爾吉克海灘,除左觀光之外,當然要搵下當地有咩必買手信帶返香港俾朋友啦!但買手信嘅時候,都要睇清楚物品嘅出入境條例,浪費左錢送唔到禮物事少,觸防法例就事大啦.除左必買手信,當然要留意有咩必食推介啦!大家最好出發前做定資料搜集,咁就唔會到時浪費時間臨急搵餐廳,又可以食到好野啦!"	8788be57ab4b42bccb337e22f4a6846d
				"張頴康從麥雅緻爸爸身上感受男人的承擔 張頴康:爸爸會搏晒命去保護家庭
張頴康與太太麥雅緻一向是模範夫妻,二人育有4歲女兒張雅喬(Makayla)及1歲兒子張迅橋(Makson).最近張頴康一家四口由上周起出發往美國旅行,日前張頴康在「張頴康麥雅緻專頁」上載一張拿住一杯酒卻滿臉倦容的相並寫道:
好記得9年前第一次跟我老婆嚟美國(嗰陣時仲係女朋友咋,但係都偷步叫緊佢做老婆😝)
有一晚,我哋喺洛杉磯玩完要返三藩市!但係我老婆突然間發燒好唔舒服,我外父即刻二話不說車我哋返去!「車我哋返去」唔係講緊上水去香港仔,而係5個半鐘頭嘅車程呀!
喺呢5個半鐘頭嘅車程裡面,我見到我外父一邊頂住眼瞓,一邊好努力好小心咁揸車送個女返屋企!
當時我只係覺得,原來一個爸爸錫自己個女...係可以去得咁盡㗎!
所以今日,我由洛杉磯揸車去到拉斯維加斯,就算冇5個半鐘,但係都有4個半鐘!(揸呢程車真係好攰好眼瞓,完全要諗住車上面瞓咗嘅老婆,小豆同小花生先至撐得住)
我咁講並唔係要比較,而係想俾大家知道,原來做咗爸爸之後,真係會搏哂命咁去保護自己嘅家庭!
喺呢一刻,老婆,小豆同小花生都瞓咗喇!我終於可以獎勵自己少少喇!早抖!
太太麥雅緻亦都好識做,翌日在專頁發文:
經過四個半鐘嘅車程, 我哋尋晚個個都大昏迷, 差足電之後今日又出發嘞!
爸爸好厲害哦, 一個人開車照顧晒我哋, 所以我哋覺得好快就到⋯
今次係我哋第一次一家四口旅遊,雖然有啲攰不過真係一個好好嘅體驗⋯
相中所見一家四口樂融融,十分sweet.
現年37歲的張頴康出名是愛妻號,同是37歲的麥雅緻亦是賢妻.張頴康出身基層,4歲遭母親離棄,父親亦在他10歲時另娶太太,故父子關係漸疏遠,而他由祖母獨力撫養,
麥雅緻則是家境不俗的千金小姐,10歲移居美國三藩市,擁有三藩市大學(University of San Francisco)教育碩士學位,2005年參選香港小姐而入行.
二人在2008年拍拖,2012年共諧連理.在丈夫張頴康在TVB未得志仍處奮鬥期時,麥雅緻一直默默支持,結果在2016年,張頴康入行的第16個年頭摘下《TVB馬來西亞星光薈萃頒獎典禮2016》「最喜愛TVB飛躍進步男藝員」,演技受到肯定.
此外,張頴康患有銀屑病,麥雅緻一直悉心照顧陪伴丈夫抗病,現在他的銀屑病基本已清除.他曾接受TOPick訪問稱感激太太一路上的陪伴:「她跟我一起找方法醫治,我會形容太太陪我打這場仗的拍檔.因她一方面很支持我,另一方面就很嚴謹地看管着我,讓我生活健康,減低病發的機會.」
張頴康在今年1月5日曾在社交網發文稱:「假設12年前,我哋由小學一年級開始相識,拍拖直到今日,我哋就中學畢業喇!如果畀我再揀多次,我一樣會決定喺四年後大學畢業即刻娶你做我老婆!我愛你!」果然文章一出,旋即引來一眾網民祝福他們天長地久.
撰文 : TOPick柴犬出動"	5b7abd7ef1893859c0d061e63d5f1db7
				"(網上圖片)
有時,人最大嘅問題,係唔夠自信同唔夠自律.
做投資,無自信嘅,分析完一大輪之後永遠都唔會肯買野;而無自律嘅,就永遠都唔會理出面係咪立立亂都會係咁買野賣野,亦唔會set止賺止蝕位,或者set左但點都唔會跟隨.做運動,無自信嘅無論大好機會wide open無人守嘅中距離你都係唔會肯投籃,抬上面有個半chance機會嘅hard shot黑柴你係點都唔會肯打,左手邊線無人推落底你都只會cup停後傳永無推大位射波;而更大獲嘅係,無自律嘅你次次玩完之後,宵夜都係去食打冷,雞煲,飲藍妹又睇骨妹,返到屋企你老婆問你做咩野運動,搞到成兩點幾先識死返嚟,下次都係唔放畀你去做運動嘞.你好唔開心,下次見到阿明阿基,問起你點解果日明明歐聯約左一齊睇,點解放飛機呀?你唔通話,上次因為返屋企遲左所以被老婆restricted左人身自由咩?無自信,無自律嘅後果,係好多時連自重都無埋,無左自我尊重,就連帶個結果都被影響埋.
無論你做得幾好幾差,幾盡心用力或者有幾hea都好,世界總會有人like你buy你,果種鍾意,亦會衍生出hater或者大量hatersssss嘅存在.大帝James可能係MJ年代之後近年最堅勁揪嘅nba球星,誠哥可能係本地最有國際視野同政治觸角嘅一代商家,C朗美斯係近年嚟最有競爭力同主宰比賽能力嘅足球員,Donald Trump係美國優先政策最忠實嘅執行者,黃子華係近十幾廿年將stand-up comedy通俗化地道化最成功嘅一位表演者,佢地一樣會有hatersss,甚至乎連群結黨嘅攻擊,鋪天蓋地嘅謾罵,與事實未必相符而又情緒化嘅批判.
到果陣時,你可能會質疑,懷疑自己嘅能力,信心開始動搖.當然,你亦可以繼續死頂,直到情況改善為止.有一次,幾年前,我做左功課,分析左一個行業,睇好呢行其中一間幾有份量嘅公司,當時佢$4.2我買左一大注,之後,行業負面新聞不停嚟,不過,我認為公司基本面唔單止無變,仲應該會愈來愈好,發展愈來愈穩定,於是趁佢$3.2果陣,入多一注,將平均成本拉到$3.66,而其間呢個時期,仲收左兩次加埋成2毫子嘅股息.之後,一年之後,佢開始開車嘞,一路升,爆到去九蚊左右就回氣,我驚青嘞,於是$8.8同$8.92全部賣晒.可惜,回完之後,佢繼續去,爆到去差唔多$19先識停,宜加都係十零蚊上落.未睇最終結果果陣,我為自己睇中投資獲利而充滿信心;但當睇到最尾嘅結果,我卻為自己掌握唔到最好timing少左成十蚊嘅出貨機會而失去信心.另一次,近排嘅,2017年,新經濟股當炒,其中有條蛇,IPO果陣時有些少微甜頭,所以,佢回到差唔多果陣,我就入左貨嘞……結果?大家知,心照,心知不妙,心如刀割.陳奕迅有首歌,cry in the party,再接下來就要收拾了.我呢?就crying in the market,總有段情,落入這種困局.
無錯,人最大嘅問題,就係唔夠自信同唔夠自律.但係,當你太有自信果陣時,就會變左自負;而沉迷自信嘅結果,就係會唔記得左自律——對自我的紀律.失敗嘅禍根,就果刻開始種下嘞.咁點樣平衡呢?就係,間唔中要中吓招,訓練吓反應,提醒吓自己,無論幾成功都好,自己唔係神唔係king,歐聯三年霸都好但係西甲始終差啲,東岸點勁都好但係西岸有隊野叫勇士頂住晒,國內點強勢都好出面有個霸權叫美國壓住晒,2017年超級順利但過完2018年Q1你先發覺原來輸係唔可怕,贏完先輸都唔可怕,贏完輸突然後信心盡失企唔返身先大獲呀!
問題.天天都多"	e7acadebc167ea1995a6b05d2498bdd7
				"||
平日想妝容更加完美,眼仔更bling bling,我都戴返副靚靚有色隱形眼鏡,但我知有好多未戴過有色隱形眼鏡的朋友都會戴得唔舒服又唔透氣而唔感試,我之前都有咁嘅迷思,一直只戴透明的con,但自從之前朋友推薦過1-DAY ACUVUE DEFINE 有色隱形眼鏡俾我,我就冇戴透明的con,完全投入有色隱形眼鏡的世界,因為自然得來亦有放大效果,而且透氣度亦夠高,帶足成日十個八個鐘都好舒適呢!
另外未試過有色隱形眼鏡的朋友,有冇因為怕有色隱形眼鏡 d 色會落咗係眼珠度而唔敢戴?其實只有果d品質參差的不知名牌子會有咁嘅可能,依家好多出名的有色隱形眼鏡都好安全,好似1-day Acuvue Define 有色隱形眼鏡就具有夾層式技術, 2片透明夾住顏色部份,咁就可以更安心使用啦!
我就最愛1-DAY ACUVUE DEFINE 有色隱形眼鏡Radiant sweet 閃鑽棕,自然的棕色,令眼睛更bling bling看起來更大更透亮,唔會突兀,啱晒日常妝容,我見好多日韓歐美牌子的有色隱形眼鏡款式都好誇張,如果唔化濃妝都好難carry到,而呢個系列的有色隱形眼鏡款式就好適合日日戴,新手都好易carry,亦可以配搭不同的衣服及妝容,都易襯好好百搭,雙眼明亮有神!
#ACUVUEhk #ACUVUEDefine"	9f52c0fb32e6f6e009ca4ab76f2c2233
				"記者: Author2018-06-14
■師奶(箭嘴示)用洪荒之力夾硬拉開車門落車. 搭錯車可能大家都試過,但你會唔會叫司機停車畀你落車?粉嶺一位顧家師奶前日朝早搭錯車,但巴士已經駛上高速公路,佢聲稱為咗趕返屋企照顧小朋友,竟然喺行車途中嘗試拉開巴士車門,司機嚇到馬上停車,最終師奶用洪荒之力夾硬拉開車門落車,徒步離開.
乘客大叫:你唔好咁拉啦
住粉嶺聯和墟嘅徐小姐表示,星期二朝早8點正乘搭由聯和墟總站開出嘅九巴277X線,一位約50歲師奶喺祥華邨上車.一輪上客後,巴士準備駛上粉嶺公路往九龍方向,呢個時候師奶發現唔對路,原來佢係短途客打算喺華明邨落車,但冇留意到8點前班次唔經華明邨,於是要求司機畀佢落車.徐小姐指以住市民搭錯車都要去到大老山隧道,再搭倒頭車,第一次見有人喺公路上強行落車.
呢位師奶軟硬功兼施,徐小姐指師奶最初誤會巴士自行改道,所以不斷抱怨司機,仲話跑住趕上車,要求停車,但司機拒絕並指正佢冇留意班次.師奶得知真相後馬上使出軟功,認係自己錯,向司機求情「伯伯,求吓你畀我落車」,話華明邨屋企有細路要湊,不過司機基於安全無答應,架巴士就駛到大學站附近.
由於請求咗好耐都唔奏效,於是師奶再改策略,使出硬功嘗試拉開車門.徐小姐指車上一個男乘客即刻上前大喊「你唔好咁拉啦」,另一個女乘客亦勸司機開門畀師奶落車,司機無奈惟有停車但堅持唔肯開門.徐小姐直言當時覺得「好恐怖,驚佢死」,全車人都靜觀其變.最終師奶情緒激動之下,以蠻力拉開前車門,徒步走向大學站方向,而巴士司機同乘客講唔好意思後繼續行程,延誤大約10分鐘."	46ce872817fd967a38506d60193618db
				"feifei_baby 發表於 16-11-27 20:37
同金子x散咗?
曾經同陳冠希秘密拍拖嘅陳文媛(BoBo),分手後BoBo遇到金融才俊男友金紫耀,雖然佢哋中間遇到唔少衝擊,但係男方一直對BoBo不離不棄,難怪BoBo直言視男友為結婚對象.
不過呢段感情只係維持咗10年,佢哋喺舊年驚爆已經分手,單身嘅BoBo又有傳俾有細價股股神之稱嘅莊友堅睇起,成為身邊嘅大紅人,關係極為曖昧.但係事後有指BoBo同莊友堅嘅緋聞純屬誤會,查實男方身邊有一個拍拖14年嘅女友,對方是維他奶家族後人,即何猷龍太太羅秀茵家姐羅琪茵(Karen),舊年仲喺意大利羅馬舉行婚禮.
今年已經37歲,受盡情傷嘅BoBo,終於喺感情上搵到著落.喺今個月月中有讀者透過「爆相爆片」喺韓國一個商場見到BoBo,喺讀者提供嘅片段上,見到BoBo身邊有一個外貌老實嘅男士陪伴,讀者話當時佢哋主攻寵物用品,BoBo蹺住個男仔周圍行,佢哋排隊等俾錢嗰陣,BoBo有攬住男仔,全程勁sweet!讀者仲話嗰個男仔唔算係靚仔,不過睇落個樣都幾老實.
事實上BoBo嘅密友向本報透露,BoBo嘅老公雖然唔係富有人家,只係一個好普通嘅人,年紀仲要細過BoBo,但係人品好好,對Bobo好細心體貼,完全冇介意過佢嘅過去,今次同BoBo去韓國旅行嘅男伴,相信係佢老公!"	35c27077644767ddd6fec85f650f777f
				"72歲李龍基親揭決心娶細36年未婚妻原因 自爆對方冧爆暱稱寵上天
下月便踏入73歲的李龍基與比他細36歲的未婚妻王青霞 (Chris) 愛得甜蜜,兩人將會在年底結婚.近日李龍基接受網台節目《泰友情緣的歲月》主持人楊紹鴻的訪問,分享了他與Chris的日常相處點滴,親揭下定決心要結婚的原因,還激讚未婚妻.
被問到為何決定與Chris結婚時,李龍基表示:「真係要畀個交代佢嘅,仲有畀個交代佢父母嘅,係開心事嚟;況且我覺得呢個女子唔錯,各方面對我又好,真係可以講無微不至.」他又重提年前疫情嚴重期間,自己全靠Chris照顧他的日常生活.李龍基說:「門口都唔出,嗰段時間主要拍劇,中招就做唔到嘢,又累咗成組人,所以冇嘢做就幾個月唔出街,好在樓下有間便利店,有乜嘢就落去買,甚至乎使我老婆落去買,唔使我自己落去.」原來他已經稱呼Chris做老婆,看來兩人真是打風都打唔甩.
李龍基的未婚妻Chris被傳做過小姐,李龍基曾對此表示自己並不介意外界的睇法,他說:「因為佢係國內人,甚至寫到佢係國內做小姐,其實以佢個家底同身份,有需要做呢啲咩?無咁嘅需要,仲有我都唔係一個蠢人!老實講,咁耐嘅相處,我知道佢係咩人.」而李龍基亦早已將名下的7個物業全數轉到Chris的名下,可說是把未婚妻寵上天."	ff18996f2a6f17afb961c6d88cb62816
				"濤 (堅尼地城)
係西環十幾年嘅人氣口碑日本料理店-「濤」位於加多近街,幾乎可以話係西環嘅盡頭,位置偏僻隱世,鄰近嘅都係車房,貨倉,正面就係平民化嘅公共屋邨. 舒服有格調嘅環境,加上提供「高品質,時令,季節限定」食品令「濤」於舊區中亦不乏捧場客!
角切魚生飯
三文魚,吞拿魚,時令白身魚切粒加上壽司飯,係店內嘅人氣Set Lunch!
火灸三色魚生飯 (火灸三色丼)
用火槍輕輕燒過三文魚,帶子,左口魚,油份係口中出晒嚟,香氣四溢,加上小小沙律醬,酸酸甜甜,好滿足呀!
汁煮和牛臉肉 (和牛の頬煮こみ)
師傅用日式醬汁炆煮日本菜少用嘅和牛「面珠燈」到完全入味,入口甜甜地,連筋食! 好香! 好驚喜呀!
日本有機豆腐雜菜𩶘湯鍋 (野菜の鯛スープ鍋)
店內招牌嘅𩶘魚湯又白又香濃!加上師傅特意選用嘅日本有機豆腐,豆味十足又香滑!
日式串燒 (五款)
店內特別打造燒烤爐,即叫即燒出新鮮熱辣嘅日式串燒! 燒日本青椒仔,燒厚切牛舌,燒豚肉車厘茄卷,香港少有嘅,燒雞腳筋,燒雞掌肉(左至右)!
夜食堂(深水埗)
係百物騰貴嘅香港,竟然有一間充滿人情味又文青feel 嘅平民價日式居酒屋!據知店主曾於日本留學,留學打工時發現日本打工仔彷佛當居酒屋係自己第二個「家」,返港後希望將休憩又平民化嘅居酒屋帶比港人,讓港人放工及假日都有一個價錢合理,食物質素唔會將貨就價嘅聚腳好去處!
由師傅用秘製醬汁及蒜頭粉加上肥美飽滿,肉質鮮甜嘅日本廣島蠔燒到甘香可口!
自家製大根豚角煮 (豚の角煮)
日式東坡肉係店內必試嘅招牌菜! 食譜源自日本老師傅,每一塊都要煮兩至三日到完全入味,讓客人一嚐正宗日本家庭料理味道!
*以上圖片只供參考,所有食品以實物為準. 食品供應因餐廳而異"	90e50872a9c8b2d326ebf49df6de38ab
				"kickstarter係一個好地方,只要係好嘅設計,都可以透過集資成功量產.最近比較多人支持嘅有呢部迷你3D printer,已經集倒過百萬美金.通常3D printer只可以遠觀,因為價錢唔平又大部,但係呢部Tiko聲稱係市場上最平,美金$179就可以入手,同之前Sogo搶購嗰個煲差唔多.賣點在於size細細好似部榨汁機咁大,但係功能一啲拍得住大機,亦可以用wifi連接雲端將手機上嘅設計隨時過落部printer度.想買3D printer嘅,呢部諗得過.
Read more ›Tag: 3D PRINTER
3D印刷都講到悶,不過呢單有啲唔同,日本有位網友asayo dayo將屋企部3D Printer改裝,而家可以喺便當嘅白飯上面印圖案,用嘅「顏料」就係平時日本人好鍾意喺白飯上面加嘅細細粒碎食材Furikake (振り掛け) .呢部LunchBot佢聲稱係全球第一部嘅Furikake 3D印刷機,可以印人樣,笑臉,花草樹木,睇落效果幾像真,而且做法唔難,將幅圖利用電腦軟件改幾改,就可以駁落印刷機度開工,唯一有少少麻煩係要逐隻色加,費時少少,但係效果好得意,最重要係拎個飯盒出嚟勁威,同學仔同事仔肯定好羨慕.
Read more ›"	320dfa13ebef4b3cae06a4adba87c5be
				"本帖最後由 wawaqueen 於 18-8-10 10:36 編輯
各位jm, 我岩岩前日8號驗孕顯示有左bb之後即刻去左私家診所拎懷孕証明 話估計我有左6w
老公即刻幫我book左法國醫院 但要等到8月31先有得睇
咁我琴日就去左威記登記Oscar,但9月17先有得做
我真係一頭霧水完全吾知有咩產檢要做 因為我做research見好多人6w+已經做超聲波照胎心
我想問我係決定係法國醫院生 咁係咪要同一個醫生跟進好d?
但佢8月尾先有位 我又想確定bb係健康成長中 有咩可以做?
謝謝各位的幫忙
wawaqueen 發表於 18-8-10 10:34
各位jm, 我岩岩前日8號驗孕顯示有左bb之後即刻去左私家診所拎懷孕証明 話估計我有左6w
老公即刻幫我book左 ...
8月尾先照啦.太早照都未必照到d咩野.
你平時 M 準嗎, 如果準, 對上一次 M 第一日開始計, 到今日就係週數
如果你打算去法國生呢, 咁就最好揀定一個法國醫院有掛牌的醫生, 跟住全程搵佢做產檢, 你第一次檢完佢會約你下次架架, 咁佢一直 follow 你 case 會好好多..... 至於第一次睇, 一般 7-
... 
之後佢係咪都會再跟我到尾?如果照結構果d到時我問埋佢?還是照結構要另外搵的?如果係jm你有無好既醫生介紹一下比我啊?謝謝你
wawaqueen 發表於 18-8-10 10:57
回覆 kmbb519 的帖子
明白,原來係咁.我想問如果我8月尾睇法國醫院個醫生,睇左一次之後佢係咪都會再跟我 ...
你不如上網睇下咩醫生比較好,做下research 先,你可以揾2-3個醫生做下產檢睇下邊個你自己覺得好再決定揾邊個接生,你去法國生唔一定要法國醫院的醫生,揾個可以係果度掛牌醫生都ok…………當然睇左一次你繼續揾佢咪可以跟到尾,除非你預產期醫生會放假
照結構要揾識照結構的醫生,你不如上網做多d research 先
wawaqueen 發表於 18-8-10 10:57
回覆 kmbb519 的帖子
明白,原來係咁.我想問如果我8月尾睇法國醫院個醫生,睇左一次之後佢係咪都會再跟我 ...
我搵果個醫生我覺得佢好好, 好細心又為媽媽著想, 不過佢無係法國醫院掛牌
佢應該只係仁安.... 同埋我 d 朋友都係去仁安, 所以我知道好果幾個都係仁安呢..... 你 search 下法國醫院掛牌醫生 (
...
 於 18-8-10 17:02 編輯
回覆 freshrose 的帖子
我老公幫我book左游洋醫生,係我奶奶睇開好多年介紹我叫我book佢的.不過佢好full 我又咁遲先發現自己有左
而家知道原來好多jm都會搵幾個醫生睇 謝謝你們既意見啊~
我其實都做左好多research
不過太心急所以好不知所措
吾知先後次序,好混亂..
wawaqueen 發表於 18-8-10 15:41
回覆 freshrose 的帖子
我老公幫我book左遊洋醫生,係我奶奶睇開好多年介紹我叫我book佢的.不過佢好full ...
我自己成個孕期睇三個醫生,兩個醫生輪住幫我做產檢,一個結構
如果你而家呢個咁full, 最好揾多個backup, 有咩特發事可以即刻睇到,我自己本身接生果個好忙,所以我有時會另一個,可以即日睇,咁會好d
回覆 kmbb519 的帖子
仁安對我黎講有點遠喔,我自己其實都鐘意仁安多d
我家姐都係仁安生,佢開刀,話完全吾痛恢復得好快.
不過老公佢地全家都去開法國,話比較了解同有信心.
羅宇帆我做research都好多人讚啊,我都會打去了解一下.
好多謝你比咁多意見我啊,你真係好好人"	35f53f9b3a5eaa6b28393e25ce39bd01
				"鈉同高血壓息息相關?鉀可以降血壓?3大減少鈉同時增加鉀嘅飲食小貼士.
高血壓係香港常見嘅慢性病之一,有調查顯示有27.7% 嘅香港人患有高血壓.同時亦有研究顯示,當人攝取嘅鈉含量愈高,人患上高血壓嘅風險亦都愈大,因為當人攝取過量嘅鈉,腎臟未能完全排出多餘嘅鈉去調節體液容量 ,因而導致水腫,增加血管阻力同令血管壓力上升,長遠而言就引致高血壓.
根據世界衞生組織嘅建議,成年人每日應該攝取少於5克鹽(或2克鈉),但係有健康調查估算香港人平均每日攝取 8.8 克鹽,超出每日鹽攝取量嘅建議.因為好多食物本 身已經含有天然嘅鈉,而香港人成日食嘅加工食品例如加工肉類,麪包同零食,調味料等就含有更多嘅鈉,影響我哋嘅健康.
同一時間,有研究指出,增加攝取鉀都有助降低血壓, 因為鉀有利人體將鈉隨尿液排出體外,減少體液容量,有助調節血壓.加上鉀可以放鬆血管壁,所以可以降低患上高血壓嘅風險.
當我哋知道鈉,鉀同高血壓嘅緊密關係,我哋就要從飲食方面着手預防高血壓.今次健康提案將會同大家介紹3大減少鈉同時增加鉀嘅飲食小貼士.
- 以新鮮食材例如檸檬,番茄,菠菜等煮成醬汁,代替即食醬料
- 如果使用醃製或者罐頭蔬菜作為食材,要先沖洗同浸泡去減低鈉含量
- 使用低鈉嘅天然香料,例如胡椒,蒜頭,薑,葱粒代替調味料
除咗保持健康飲食之外,避免吸煙同飲酒,多做運動, 都可以幫助大家維持理想嘅血壓水平.
發表迴響"	59df143a5f5a7ff18c299f972e7dba10
				"女人拍拖既理由可能有好多種,但男人就得兩種理由:性需要同寂寞.
論財力:拍拖同Ptgf都係要用錢.除非你本身係一個好高質嘅player,高質到好似日本牛郎要啲女倒貼洗費,如果唔係大部分吃喝玩樂都係由男方出錢.
揾一次ptgf就1500-5500不等,低至打飛機岀火,高至中岀後入(有冇後入唔清楚,冇玩過亦唔知有冇ptgf 肯玩).老實講,依家啲ptgf港女其實都幾專業,佢哋喺過程入面都會好投入,en唔enjoy 我就唔知,但最少我覺得服務周到開開心心.咁計返一個月去一兩次,拍拖都唔止用5000咁少啦.
論安全性:其實就唔使擔心會玩到有病,身體係佢地ptgf 既本錢,我敢肯定佢哋仲會謹慎過個客,分分鐘佢哋嘅衛生意識仲高過正常港女同埋講真如果玩女人玩到要咁
蛇𠺌驚依樣驚嗰樣,咁我就建議你可以乖乖哋得閒打下飛機算,因為只要有性接觸,就一定有機會岀事.除非你事前可以知道條女係處,如果唔係無人保證到一個正常港女有冇咩隱患/潛伏期.
可能有好多男人想渴望有愛,但今時今日有好多港女受過所謂既情傷,明白到感情路上最重要嘅係自己,佢哋最重視嘅都係自己.其實係冇錯嘅,歌都有得唱「自己都不愛 怎可相愛」,但其實愛情所謂嘅要愛自己多啲,係叫你唔好作賤自己,而唔係自私自利個種仼何事都擺自己感受做首位"	9d0af66403e405306f8e5226bfcf6490
				"今次名副其實係「路上」的人.
話說同老婆出去mall諗住買少少野,不過因為同弟弟班主任傾咗陣結果遲咗出門口.去到mall附近一條細路等出大路,忽然一股衝力從後將我同老婆從座位上推前.我同老婆都未黎得切驚,發現原來係後面架貨車(truck)撞到我地車尾.
一落車,貨車司機一臉抱歉咁走過黎詢問我地身體狀況.貨車司機係一個身材高大但略肥既白人,一身籃球裝束:黑色cap帽加一件舊NBA波衫,再配一對陳舊既白色波鞋.雖然滿面鬍鬚但難掩一臉稚氣,令我相信佢係不過廿五歲既年青人.我姑且叫佢做James.
由於意外輕微,我地一齊將車駛到去mall附近既停車場.我地一邊檢查車既情況,一邊詢問返James剛才既意外係如何發生.
「我頭先跟住你地車尾去到路口.我見到隔離線有架貨車好型好正,一分心以為你地已經開咗車,於是就踩油向前,結果撞到你地.係我大意所以先造成意外.」
雖然歌詞都有話:「果一條濕滑既公路,果個粗心大意既司機」.現實中,其實只需要有一個粗心大意既司機,就足夠令意外發生.
我一直以為交通意外多數都係雙方爭執然後報警先可解決.不過James由撞到我地到去到停車場一刻為止已經講左十幾次對唔住.而且全程佢都非常合作,我地問佢拎乜野文件 (e.g. driver license,insurance) 佢都快快手俾我地,仲錄咗段音俾我地確定係佢唔啱,要負全責.
撇除啲大道理唔講,我發現誠實至少可以令對方對你既恨意減少50%.
從James架truck既車牌得知原來佢係來自Manitoba (曼省,近年唔少香港人移民過去既加拿大省份),今次黎Calgary係出差.之所以會出現喺呢段路上,因為佢打算去個mall度買對新波鞋.睇住佢果對舊鞋,我信.
James:(興奮)「Calgary好正呀!我黎左2個星期左右,好鐘意呢度.呢度啲商場好大呀!我家鄉就無咁大既商場了.」
我未去過Manitoba,又唔知佢來自邊個城巿,所以都唔知佢講真定假.不過好老實,Calgary既商場比起香港既絕不算大(至少以佢打算去果個mall黎計).如果James有機會去香港行海港城,相信佢會收返剛才既說話.
不過現實有時就係咁:喺你眼中係缺點既野,喺某人眼中,可能係優點都未定.
經過大約一個鐘左右,我地安排好保險事宜,我地同James終於可以講再見.
「真係好對唔住,我知道我破壞咗你地美好既一晚.不過…我真係好想講…對唔住.」
呢一次應該係佢第二十一次講既對唔住.如果呢件事要上庭, 我諗我可能會同法官大人講:「法官大人,被告既悔意係……..多得滯」.
James:「如果之後需要有任何跟進:保險,警察,任何事,請你地隨時搵我.我會盡全力配合.」
我:「明白了~希望你可以繼續好好享受Calgary.」
老婆:「係呀~ 同埋記得小心揸車呀!」
老婆事後同我講:如果我地唔係同班主任傾耐咗,如果我地唔係咁急去果個mall買野,又如果呢個年青人無過黎Calgary,呢個意外就不會發生.
通常我都會用「整定既」去wrap up呢件事.不過今次我比較樂觀:如果我地無黎Calgary就唔會遇上呢個小意外.不過如果我地無黎Calgary…可能你會因為弟弟既一份功課而想殺人呢……."	e0e42a98c15499beb04d0b3989708f9d
				"較早前,係咁有新聞報,中聯辦係咁打電話俾選委,話一定要投俾林鄭月娥.今日有記者喺北京問 張曉明 有無人打過呢啲電話, 張曉明 話呢啲全部都係謠言嚟,否則 張曉明 有落柯打打電話俾選委.
咁就好笑喇,呢件事如果我係 張曉明 ,一定呼籲選委報警.
如果 張曉明 無打過,即係詐騙集團太歲頭上動土
如果 張曉明 無落柯打打過,中聯辦無為林鄭月娥拉票,咁啲選委收果啲電話,係乜電話嚟,唔通係鬼電話.照正常邏輯推斷,應該係果啲扮順豐速遞,扮公安,扮入境處果啲詐騙電話,之前啲友仔連公安都扮,咁唔爭在扮埋中聯辦,唔趁選舉賺一筆,呢啲唔似係強國嘅騙徒會放過嘅財路.所以, 張曉明 要保清白,話呢啲報導係謠言係唔夠,佢應該搵中聯辦警務聯絡處果啲官員,再喺電視上公開呼籲,中聯辦絕對唔會介入香港選舉嘅,如果有任何人聲稱係代表中聯辦,一定要你投某某某,甚至唔投某某某,可能二奶就會被判刑果啲,全屬詐騙電話,如果收到果啲電話,立即報警,應呢,大家仲會信中聯辦無打過果啲電話,無迫人上去深圳見啲官員,甚至印定有選委身份證號碼嘅提名表格,迫啲選委提名某某某候選人咁離晒大譜.
張曉明 係唔敢公開宣稱呢啲電話係詐騙電話,除咗情節太膠之外(雖然可以現實有咁膠),更大問題係,依家 張曉明 喺北京,面對習系啲人,又唔敢認自己有做,但為咗自己啲著數同權位,又要繼續利用中聯辦個朵搵食,迫啲選委投票選佢心水嘅候選人,結果咪喺記者面前只係講,呢啲報導全部都係謠言.但識中國政治都知,政府話謠言果啲嘢,往往十之八九最後都係堅過石堅.如果張曉明依家話呢啲係謠言,又唔敢公開叫選委報警求助,照契丹共產黨凡事倒轉嚟讀嘅玩法,其實你自己係咪認咗有動員中聯辦嘅資源,迫選委提名或投票俾個別候選人咁?
依家人大政協兩會之後,反而特首選舉嘅形勢會更加唔明朗,因為啲選委肯定多少會收到嚟自習系嘅訊息或風聲,當知道統監府啲料隨時係流料果陣,你覺得你係親共選委嘅話,你會唔會等一等,睇清楚形勢至好做嘢,畢竟呢班太監,都係西瓜倚大邊."	35fa15d9fe9bd0b09bbad8bb73228a09
				"乳癌治療費用 - 危疾保險保唔保?
乳癌治療,醫生都未講方法,病人已經諗費用:「乳癌治療費用幾多?私家醫生收費貴唔貴?保險保唔保?賠唔賠足?」.你未同癌魔抗戰,已經要同保險經紀周旋,睇下以前買落份保險幫唔幫到.呢篇唔係教你對抗癌魔,呢篇係教你做個精明消費者,識破魔鬼細節,唔好比人呃⋯⋯
利益申報:本人沒有與任何保險公司有任何聯系,亦都不建議任何人向任何公司購買任何保險產品.以下內容帶有強烈個人色彩,只代表個人意見,保證內容不中立,敬請留意.
醫生平時除咗醫人,其中一個重要工作就係幫人填保險索償書.填得多,並唔係填得快,填得多,你會戥病人不快⋯⋯
小心魔鬼細節!
當醫生話你聽你生乳腺原位癌時,第一個反應一定係「天啊~~點解係我?」;相反,當你中咗六合彩頭奬時,你唔會問「天啊~~點解係我?」,你會問「天啊~~點解頭獎唔係一注中?」
中咗「癌」同中咗「奬」當然差天共地,唯一共通點就係「錢」,不過一個係「洗錢」,一個係「收錢」.癌症病人除咗要面對「有冇得醫」,另一個好重要嘅問題係「夠唔夠錢醫?」
「會唔會用晒屋企啲錢?會唔會要用埋老公都唔掂得嘅子女教育基金?」
就喺你離開診症室,搭緊車返屋企,
... 
怕」⋯⋯
下一篇帶你睇睇另一類保險「醫療保險」點樣「幫」你⋯⋯
其實所有貨品都有優點缺點,食Mcdonald 冇營養會肥好多人都知,你是否認為 Mcdonald 應該在食物包裝上大大隻字寫明『食物營養價值不高』先叫做良心企業?又講每件衫正常都有好細個 Care Insurnction Label 講件衫唔可以做啲乜,我覺得按你的logic, 應該去消位會投訴,因為個label唔顯眼字又細.已經寫到明都仲要串人地唔夠顯眼,你想點係人都知啦,記得去***有「誠」要保「誠」*** 買好野ma… by the way, 『有誠要保誠』都有不保條款,字體又咁上下大,咁點算?我要去邊間買好?連最有誠的公司根據你的說法都變成魔鬼騙子了.求高人指教我應該如何在一個一向都唔用大字寫明缺點的商業社會上生活?我而家覺得個社會充滿騙子,唔知你呢篇野會唔會大大隻字寫明不保證內容中立? 又唔知你會唔會 Delete 我個 Post廢事我點醒其他睇唔穿真相的朋友?
我講咁多野真係袋錢落你袋,你收到幾多就睇悟性,下次唔好再一知半解,在未做齊資料搜集下扮中立分析了,好唔專業,你的職業應該要專業中立的吧?haha
對唔住
...
嘅醫生竟然俾人鬧,但公道自在人心!希望醫生唔好唔開心,唔好理d咁嘅’人’,要繼續努力,我地支持你!
我有買危疾保,供左幾年.講真,保險公司個plan都計過度過,啲“醫學名詞”雖然隻隻中文字我都識,但砌成一個term,我跟本唔知代表啲咩.
請問版主,作為一個普通人,危疾保仲有邊啲惡魔細節要留意?謝謝.
P.S. 我啱啱同我既經紀做年度review, 佢話公司又出左隻新產品,係保障初期既危疾喎!但以普通人既知識,就算我上網做幾多資料搜集都好,都根本分辨唔到份單個保障其實有幾多.
其實主要爭拗都係在於「原位癌係唔係癌」,同埋一D存活率好的癌究竟係唔係危疾.不能否認,近年保險公司的確有進步,有D產品會標榜包埋原位癌,甚或有過癌症病史都照受保,呢D保障係舊保單/舊產品冇嘅.作為普羅市民,只可以貨比三間去搵一D啱自己的產品.
醫生你好,我今年33歲,我媽上年(65歲)在內地診斷乳房有腫塊,醫生安排手術切除腫塊及一邊乳房,返到香港做埋化療,我想查詢咁嘅情況如我申報媽病歷會唔會唔受保與乳房有關嘅疾病?如果不申報保險公司會不會查到我媽嘅病歷?
會唔受保.查唔查到好難講,不過呃保險係刑事罪,切勿以身試法."	4ae95f917105429e8f19fb1186c3ff33
				"其實世界各地既醫學界都會保護自己國家既醫生架啦..實際上唔止醫學, 其他行業都會保護, 國家就係要保護國民嘛..
而且香港既醫生質素都唔差, 做咩要引入外援? 定係樓主既思想係世界大同無分彼此?
無疑香港醫生質素係唔差
但係人手不足既情況下, 醫生工作時數同工作量都大增
即使佢醫術幾高, 質素一定會下降
所以引入係紓緩人手不足!
其實近年一直有加醫學生位, 黎緊會有大量供應
你不如擔心下個經濟啦, 如果經濟差, 有人佢都無錢請
點解加醫科生又唔會影響醫療質素, 政府
加位一向都唔會影響質素
從來香港
讀醫都唔係成績最好個班, 成績最好個D去晒讀商
睇下AL 拎幾條A個班人去左讀咩就知
are you sure
?
重點係一個好醫生唔一定要成績""最好"", 而且醫學院亦唔係入到就畢到業, 個final mb 先係負責保障質素
我就知你會quote 呢個, 呢年係特別傾向左global 啫, 我夠可以quote 一個近期啲俾你睇睇
我個張17個入1個都冇
你個張9個入面得5個係
有咩說服力?
我並唔係要同你爭論邊科多狀元啲, 係人都知global 收分最高, 我係針對你果句""最叻既人都唔係揀醫""呢個講法不盡不實
anyway, 呢個都唔係討論重點, 我唔認為一個好醫生既條件係strict A"	312e6d368e5fa362dffbe4222413f63b
				"每天愛你多一點!早上注意這5個小細節讓感情更長久
情侶一齊得耐感情少不免會變淡,由以往嘅甜蜜激情變成依家老夫老妻階段.不少情侶都經唔起呢個火花激情遞減嘅階段而最終分道揚鑣,究竟點樣先可以讓愛情歷久常新甜蜜如初?其實維持愛情嘅方法都好簡單,只要每天早上做呢5件事,就能讓兩人愛情走向長長久久!
1. 提早一點起床
每日提早15分鐘起身,用呢15分鐘好好跟伴侶相處一下.無論係親熱,擁抱,接吻,定係分享每日工作事項都得!不少同居嘅伴侶因為太了解另一半嘅習慣同工作日常,所以溝通會愈嚟愈少,因為缺乏溝通令最親密嘅人有機會慢慢變成只係一齊住嘅同屋主.不如試吓每日早15分鐘起身,利用呢15分鐘好好了解下對方嘅心情同現況呀!
2.為另一半煮早餐
如果醒咗不如考慮下為另一半買或者整個愛心早餐呀!唔係話要日日整嘅,但久唔久一次都真係幾窩心㗎!試想像一下,你瞓醒之後有一份愛心早餐預備好喺你面前,係你伴侶專登整或者買嘅,真係sweet到爆!
3.愛的便條
就算兩個人返工時間差好多,可能一起身另一半已經出咗門口嘅話,可以喺出門前喺枱面留下一張愛的小紙條,就算係簡單一句「工作加油」定係「記得食早餐」都好,用你嘅創意製作每日都不一樣嘅愛心便條,維持兩人間的感情.
4. 為他挑選今天服裝
唔一定要日日都幫另一半襯衫嘅,如果咁啱係date night或者紀念日嘅話,咪幫佢嘅造型出啲主意,嚟個甜蜜又可愛嘅情侶穿搭,亦都可以為平凡嘅日子增加啲情趣!
5. 「我愛你」
好簡單嘅三個字,但其實威力好大!每日臨出門嘅時候記住同另一半講句:「我愛你」去表達愛意.千祈唔好以為穩定咗就可以懶,其實每一返工之前聽到另一半同自己講句「Love You」或者「愛你唷」都依然會好sweet!"	05fe87c456be7a65b0fef3eea22ca4ea
				"TVB 記者在採訪受到滋擾都唔係乜嘢新鮮事,只不過自從2014年佔領之後,無乜「大場面」兼無人有意欲,先至叫做平靜咗好幾年.今日响現稱律政中心嘅舊政府總部示威現場,又再有「滋擾」所為,坦白而客觀講無乜咁大不了.雖然用電筒閃記者雙眼係過份咗少少,但又好老實無造成永久傷害,示威者亦响「熄機」之後向記者道歉,根本就無乜大不了.記協作為捍衛記者飯碗,從記者角度「譴責」尚可以話係人之常情,但講到「破壞新聞自由」咁嚴重?香港地有腦嘅人都知一切問題根源就係响袁志偉呢隻臭蟹嗰度,袁臭花蟹多年嚟做咗咁多根本同破壞新聞自由嘅嘢,記協真係捍衛新聞自由,就應該順手屌柒埋佢.
無錯,表面上記者係無辜而無理由「搞」記者,但係袁臭花蟹做仆街嘢,一切就係由記者做採訪開始.縱使記者真係有心想做好隻「故仔」因而落力做採訪,可是當一切採訪完成嘅「材料」返到將軍澳電視城,就成為「中国共产党香港中央宣傳辦公室党委书记」嘅袁臭花蟹志偉要嚟為共匪主子歌功頌德,或唱紅打黑之用;啱共匪主子口味嘅就留,唔啱聽嘅就剪走,甚至乎左拼右砌扭橫折曲唱衰與主子作對嘅又得,唱好共匪主子嘅都得,得咗.
但如果令到記者拍唔到嘢,扑唔到咪,做唔到扒…… 即係無「材料」俾袁臭花蟹志偉做佢要為党做嘅嘢,就係基本目標.
不厭其煩再講多一次,表面上記者係無辜;撇除無綫新聞部唔少記者都幾仆街,响採訪現場俾人「搞」都係「抵死」,但正如支那共匪毛澤東鬥死劉少琦之前,都係先鬥垮鬥臭劉嘅部下,左右手 (例如鄧小平),而袁臭花蟹志偉日日都只係匿响駿才街77號指天篤地,除非拖馬幾千人由清水灣半島開始沿環保大道一直到駿才街佔領,否則必定搞佢唔到.既然係咁,就咪向毛匪有樣學樣,鬥垮鬥臭啲前線先囉.縱使仲有一個半個記者偶爾會搵我「做功課」(例如啲交通新聞) ,但戰略上真係無辦法,鬼叫跟著個咁狠仆街嘅老細.最多如果我响現場而見到就係嗰一個半個,咪叫大家「輕手少少」.
記協口口聲聲話示威者破壞新聞自由,但袁志偉咁多年嚟嘅「豐功偉績」咁叫保持到「新聞自由」呀?唔講遠,淨係612當日,明明港共公安戰犯黑警係射催淚彈,但 TVB 報乜春呀?「有煙霧嘅XX」咋.遠少少,2014年「暗角七警」單嘢,袁臭花蟹志偉嗰句「你係佢肚裡面條蟲?」,咁叫做「新聞自由」?早抖啦!
香港地總有啲扮左翼嘅友仔成日話要捍衛呢樣嗰樣,其中最常聽到就係捍衛新聞自由同言論自由.喂,「自由」包括埋袁臭花蟹志偉咁搞㗎?
要講捍衛言論自由同新聞自由,就要講台灣烈士鄭南榕.佢嘅名句之一就係「捍衛百份百言論自由」.唔好話香港有隻袁臭花蟹志偉,就是台灣政界,傳媒,好多人都拎住鄭南榕呢句說話無的放矢,包括支那共匪拳養嘅五毛党,白狼統促會,蔡衍明嘅旺旺中時等等.但响今年4月7日,鄭南榕殉道30週年紀念會,總統蔡英文及鄭南榕遺孀葉菊蘭嘅演詞就有咁講:
言論自由不是無限放任,每個人都要為自己嘅言論負責.任何對社會構成損害,威脅民主和人權嘅言論,都應該受到制約.
利申:當日我有响現場.姑且「有圖有真相」of 小弟同葉菊蘭嘅合照做證,我就係親耳聽到.
套用返袁志偉咁多年嚟嘅「豐功偉績」,佢有負責過咩?對香港社會構成嘅損害,對民主和人權嘅威脅,唔計支那共匪,港共傀儡政權同班土共政客嘅附和,有目共睹兼人神共憤啦.
明白記者都要開飯,但唔計同流合污嗰啲,唯有忍吓直到隻臭花蟹去見毛澤東為止,真係無計.因為,再講一次,令記者搵唔到「材料」俾袁臭花蟹志偉搞佢嘅「新聞自由」,係必須嘅戰略.
Be the first to comment"	84b6834333aade2dec551eb94593d791
				"曼城讓和舊瓶新酒
英超星級球隊喺噚晚已經提早出動,搞到今日呢個全球最受歡迎聯賽變得黯然無光;但冇緊要,話晒都仲有隊豪門球隊曼城充撐一吓場面,英超迷餓波都仲可以搵場曼城主場對新特蘭頂住檔!曼城計牌面就夠晒惡,之但係隊波今季主場都冇乜幾多場可以淨贏到兩球,照計數,點都應該吼實個3.35倍「讓和」最划算!(周日21,有線201及301台周日11:00pm直播)
曼城今季都算係「叻仔」,季初無耐已守住聯賽榜頭4位置,照現時走勢,只要發揮平平穩穩,都好大機會達成踢歐聯呢個心願!雖然整體成績唔錯,但曼城呢隊波今季演出咁反覆,就累過唔少熱門客,特別係打主場比賽,有信心大大注賭「讓主」博佢哋大炒,往往都要損手,計一計數,呢支富豪球隊今季主場打聯賽15次,但就只係得3次開得出「讓主」,勝出率太低!
查實曼城成日都開唔出「讓主」,最大原因都係受到一條豆腐防線所拖累,今次已經肯定有米卡李察士同謝路美保定兩位守將受傷出唔到場,就算薩巴列達返完祖家探病父,趕得切返嚟比賽,都未必有太大幫助,畢竟曼城中路真係好鬼弱,如果唔係又點會成日失波呢?再者入球力強嘅泰維斯亦傷埋,巴洛迪利演出亦時好時壞,要靠迪斯高去撐起半邊天,真係好難炒得起!
而最重要係,新特蘭首循環贏過曼城,今次賽前亦傳出喜訊,費沙甘保同米高端納都復出,應該可以入番曼城1球.當然,中場有基蘭李察臣同蒙達利等受傷,減弱中場動力,如無意外,上半場應該係拉鋸戰,到下半場曼城應該就可以靠住足夠兵源控制節奏,呢煲魚生粥應該都可以大啖食囉!
另一場值得留意嘅賽事係禾夫斯堡對法蘭克福.兩隊波都處於水深火熱之中,今戰一定爭崩頭,秤高禾堡一線,全因呢隊波確係在復蘇之中,上場作客對史特加唔係欠點運氣,今次小小哋1球贏法蘭克福開個3.5倍「讓和」應唔係咩甚麼大難題.(周日30,有線61,64及202台周日11:30pm直播)"	99bc6fecfd22fa163245b9405fbc9a95
				"MBB評核比投行更難做?2020/21 MBB 最新Recruitment Flow 及準備Tips!
相比起MBB,連投行嘅Assessment都算係好易做?究竟MBB嘅Apt test同Case Study有幾難做?難係咩位?又有咩準備可以做?係今篇文入面,HKCareers會為你分析MBB (McKinsey, BCG, and Bain)三間老牌Management Consulting Firms 1️⃣評核點解咁難Pass?2️⃣今年最新嘅請人流程,3️⃣想入MBB必知嘅短期及長期準備功夫,想成為Management Consultant嘅你又點可以錯過?即刻Like ♥️同睇埋落去!
.
1️⃣MBB評核點解咁難Pass?
MBB咁難入,除左因為Headcount少之外,更重要嘅原因係因為Assessment真係好難:
📍自家製Apt test System:大部分投行,銀行同大公司用嘅Apt test Systems 其實來來去去都係個幾個,同學只要勤力啲練習,總會操得熟,但係報MBB就唔得啦!因為MBB竟然會有自家製Apt test System,同學上網好難搵到Da
... 
使你上年報過,今年都已經唔同左System啦.
📍BCG:而Bain今年第一Round Assessment竟然唔係Apt test,而係直接做Case 😳!簡單而言,佢地會俾啲Case Information你,要求你去做啲Calculation,分析下個Case嘅情況,從而回答System提出嘅問題
📍Bain: Bain今年第一Round Assessment 名義上叫做Written Test,但實際上其實同BCG個Case有啲似,總之就會俾3個Case你,每個Case其實並唔太長,不過就需要你回答7-8條問題,包括計數及Company Strategy 相關問題等
.
3️⃣想入MBB必知嘅短期及長期準備功夫
📍短期準備功夫:
點先Pass到Initial Screening?值得留意嘅係,無論係BCG嘅Case Analysis定係Bain嘅Written Test都好,要求同學計嘅數都並不只是簡單嘅numerical test,✅而係需要你應用會計概念,去計算ratio,profit margin或gearing等等,✅另外你要回答嘅問題往往同Strategy有關,即係話
...
嘅同學更更著重操Case!
.
⭕️有關MBB或Consulting,想知更多嘅你可以追埋以下內容(小編會Share返出去Story😛):
📍〈McKinsey, BCG同Bain (MBB):三大傳統Consulting Firms究竟有咩分別?〉:
https://www.instagram.com/p/CCvM8HjjNR6/
📍〈除MBB同Big 4 Advisory外,仲有咩Consulting Firms可以選擇?2020/21一定要識嘅五間咨詢公司〉:https://www.instagram.com/p/CDduoNoD4C-/
📍〈2021邊啲Advisory Team會請人,無Headcount或非報不可?〉:https://www.instagram.com/p/CDTPnXMj0Uy/
. 驚之後搵唔返篇文?你可以Like❤️and save 🗂
#achievewithus #HKCareersConsulting #hkcareersMBB #hkcareersInterviewTips #HKCareersUpdates #hkcareers2020oct"	86b4339b82093dc32d9d7414706985b7
				"就喺尋日,有一件震驚世界嘅事件發生,呢件事亦都被學者認為係繼大幅擴大擁槍權後,另一件逆民意而行,令到美國「人權」大倒退嘅事件,就係美國合法墮胎正式成為歷史喇!
點解美國合法墮胎會成為歷史呢?原因就係美國最高法院裁定推翻1973年「羅訴韋德案」裁決,並且會除憲法近半世紀以來對女性墮胎權嘅保障,換言之日後全美半數州份有可能會實施極為嚴苛墮胎規定,甚至完全唔容許墮胎.雖然墮胎喺某種意義上都係對生命造成損害,但更多嘅情況都係一種尊重女性嘅權力.
咁到底當初美國嘅合法墮胎又係點嚟呢?就係源於「羅訴韋德案」喇!呢宗案件嘅事主係美國德州女服務生Norma McCorvey意外懷孕,為咗可以合法墮胎佢就選擇謊稱遭到強姦.但點知呢個方法唔成功,佢轉去一間地下墮胎診所,但點知都遭到警方查封.去到1970年,當時律師Linda Coffee就為已經化名Jane Roe嘅呢個女性起訴代表德州達拉斯縣司法長官亨利·韋德,指控德州禁止墮胎法律侵犯女性人權,認為呢條法律係侵犯原告受到美國憲法第九修正案所保障權利.
結果,呢宗「羅訴韋德案」喺1973年1月22日,聯邦最高法院以7比2比數認定德州刑法限制婦女墮胎權規定,自此呢宗就成為重要嘅案例喇!而如今「羅訴韋德案」被推翻,相信就會為美國女性嘅人權帶嚟重大嘅影響.
評論:
共0 條評論"	a132e6139665b0c8c3365a5ba00823b4
				"好多人香港朋友會問到呢個問題:我植牙成個過程係有同一個醫生負責嗎?
今日我哋採訪咗維港口腔王軍主任,聽聽王主任係點樣回答嘅!
王主任表示,通常黎講,植牙成個過程都係由種植牙團隊一起負責嘅,以王主任帶領嘅種植團隊為例,種植牙一期手術都係由王主任親自手術,喺術前嘅檢查評估,王主任都會親自嚴控把關,評估適合每一個顧客嘅治療方案.喺二三期植牙修復過程中,會由王主任安排專業嘅修復醫生操作,不過成個過程都係由王主任嘅指導同跟進!王主任表示,喺植牙方案設計時,我哋都會提前考慮到修復嘅方式,修復後嘅效果,所以唔使擔心唔係由同一個醫生負責係有問題.王主任提到,其實植牙宜家已經係一個好成熟嘅技術,大家可以放心選擇,不過喺市面上植牙價錢五花八門,所以大家要重點選擇專業醫生.一位好嘅醫生,可以提出預見性方案,我哋植牙唔係種下去成功就代表成功,更應該以戴牙完成開始甚至到以後嘅使用情況來評估,所以大家要嚴謹評估牙齒情況是否適合,如果適合植牙嘅話選擇專業醫生,提前做好方案規劃,提高植牙嘅成功率同長期使用時間!
維港口腔喺深圳有5間分院,珠海有1間分院,踐行「醫道濟世」的大學校訓,堅持醫療回歸本質,致力為患者提供優質同安全嘅牙科服務,十六年穩定經營,價格公開透明,術中不加價,術後有保障,得到香港,澳門,深圳,珠海眾多市民嘅好評及推介.維港口腔以廣東話專業接診,口岸出關即到.無論係醫療技術,醫療設備,定係醫生團隊,港人都更加有信心.
更多牙齒問題歡迎諮詢+852 68472582(香港),+86 13266962630(深圳),提前預約仲可享受免費面診,影CT服務,免掛號費.
推薦閲讀:"	060b18a22dd5cc4677585cabf08d230f
				"曾因「殘廁事件」而遭無綫解約嘅Coffee林芊妤,在錯有錯著的情況下,轉型為瑜伽導師.十年間,由不知名藝員,成了YouTuber頻道有87萬人訂閱的瑜伽女神.如今,家庭事業兩得意,就連囝囝翟德彥IG都有11萬人追蹤,她說:「雖然經歷過人生低谷,但意外地搵到自己鍾意嘅嘢,變埋終身事業,收入又唔錯,我已經比多人幸運.」
如果仲喺無綫
生於傳統福建嘅Coffee坦言小時候只諗過嫁個好老公,從未諗過生育這一部份.「經歷過一啲事之後,自己變成事業型女性,對愛情嘅希望近乎熄滅,直到遇到我老公,又重燃返少少,到後來生埋小朋友,擁有一個家庭,成件事先更真實,而家自己係幸福嘅.」假如繼續留在無綫,可有想過現況會是如何?Coffee說無法預計,笑言自己並不太合適娛樂圈.「但而家我係好滿意自己嘅生活,以前好鍾意拍戲,但而家覺得呢啲係等閒事,有人搵我客串都會推,一來時間問題,二來想做啲自己控制到嘅嘢.」
跳出comfort zone
回想當日與無綫解約後,為了生活而轉型,對於這個錯有錯著,Coffee自覺幸運.「所以我想同大家講,經歷一啲唔好嘅嘢,係唔係緊要嘅,因為呢個可能會成為你的動力,令你搵到新出路.好多
... 
followers講如果唔滿意現況,應該要跳出去,搵下咩先係最適合自己,因為我哋嘅優勝之處就係年輕,就算錯咗都仲有得返轉頭,呢個係我哋嘅本錢.」
離開舊公司後一帆風順
將自己的興趣變為事業,Coffee從未感到有壓力或困難,就算是一日教班十小時,她也十分享受.「做嘅sharing係自己叻嘅嘢,所以唔會有壓力.」Coffee說曾在餐廳遇上一位50多歲的女侍應,對方跟住她的教學影片,用兩年時間減去60磅.「嗰下係好有滿足感,其實我唔覺得自己好厲害,但確實係影響咗一啲唔做運動嘅女仔去做運動係好安慰,有時啲學生話聽我講嘢會充滿正能力,但我想話當佢哋分享成果時,都比咗好多正能量我.」除了女侍應之外,Coffee亦曾被路人展示瘦身成果.「我唔係咩神醫,大家肯努力都可以變成健康嘅人.」
拒做怪獸家長
Coffee的正能量,大概也影響了囝囝翟德彥,她說囝囝更小的時候較為木獨又愛哭,但現在卻時個happy baby,像這天訪問時,囝囝一直在旁邊走來走去,不時撩工作人員玩.「自從做咗媽媽之後,每日都係圍繞住佢,雖然話過2020年都做返自己,但都不禁每日陪佢返play group,餵佢食飯.因為生小朋友後,
...
,生完之後工人都不如.」除了小三之外,Coffee已計劃家中將會出現「小四」甚至係「小五」,問到她會否擔心自己會變為怪獸家長,Coffee表示與老公有共識安排囝囝讀國際學校.「我自己本身唔係會同人比較嘅人 ,希望之後都唔係.佢其實就算讀書唔得都無所謂,做自己喜歡的事就可以,自己做咗咁多年人,都係覺得開心係最緊要.」
唔想囝囝高人一級
囝囝IG開户至今9個月,追蹤人數已有11萬,Coffee表示當初只為方便分享囝囝最得意的照片/影片予朋友,沒想過卻捧紅了囝囝.「我而家玩佢IG開心過玩自己IG,因為玩佢IG真係舒發自己情緒,想講咩就講咩,喺小朋友世界係充滿童真,唔需要顧及咩形象.不過但同老公商量過,係佢兩歲,知道自己popular前就會變為私人帳戶.因為唔想佢太囂張,唔想佢覺得自己高人一等, 但其實我都諗佢兩歲都唔cute,所以大家都唔會覺得有咩可惜.」
攝影:梁碧玲
場地提供:R ONE Space 御一空間
點擊瀏覽《香港01》更多內容和圖集
你可能感興趣:
(豉汁蒸白鱔食譜)去潺劏鱔須知新手必讀 鱔如何可爽口冇腥味?
港男鍾君揚靠斷食苦練爆肌身形 分享5招輕鬆減磅keep fit方法"	2f7f368123176e2294316bb6c04438e3
				"我嘅牙齒只係爛咗嘅隆去補牙,點解要磨咁大個嘅牙洞?
好多人可能有梗咁嘅疑惑:我自己喺屋企照鏡仔覺得齲齒唔係咁嚴重,只見到一啲細細個洞,點解咁大個洞咁要磨牙齒?
唔係毀我啲牙嚟嗎?抱緊咁樣嘅態度,小洞拖成咗大洞,偶爾嘅小痛突然變成咗劇烈痛,唔得唔黎醫院,不過發現已經擺脫唔咗根管治療嘅命運.今日就嚟講下為咗咩要填牙,要磨咁大個洞.
牙齒嘅解剖結構令龜裂往往呈現口小底大嘅三角形.我哋肉眼中所見到嘅小洞可能只係三角形嘅一個頂點.好多病人經常講嘅,咬到硬嘢後突然發現牙齒有咗個大洞,往往都係呢啲「睇落好細嘅」洞,其周邊嘅牙齒組織已經十分薄弱,稍一受力就會崩潰嘅結果.
仲有啲龍齒位於兩顆牙之間,係診所裏面稱之為隣面龍,睇落去好似好咗,但係拍一張牙片就露端倪咗,咁嘅龍齒一開始可能只係食物卡住.如果唔好好清潔牙線嘅話.定期檢查治療,就會漸進地導致龍齒咩都卡住疼,最後出現冷熱刺激痛等症狀,呢時候可能已經形成好深嘅齲洞,你以為唔磨就可以補牙嗎.
iiBsCA;擔心磨除嘅過程會好痛;覺得磨咗牙就會變少咗一塊——呢種心情我都可以明白.但係唔磨牙齒就淨係填咩都冇用,腐質唔除乾淨就唔可以填牙!
龜洞入面嘅腐質含有大
... 
睇住一顆小小嘅牙,但醫療費用真係唔平,我相信呢一定係好多人睇完牙之後嘅第一感受.而根管治療,被老百姓稱為“扯牙神經”,是口腔疾病治療中最為常用的方法,其治療費用由數百元至數千元不等,不少人會因此感到疑惑“雖然都是進行根管治療,为何我的牙齒要貴啊得多?”.
今天就在這裡跟大家解釋一下,根管治療如何收費,以及為什麼您的根管治療“貴啊”的理由!
牙齒,唔係一般市民咁諗嘅實心結構,相反,其內部嘅結構係凹凸不平,咁先可以容納牙髓,即牙神經,而根管治療是针对牙髓,而且更加針對根尖病變嘅治療過程.
当您的牙齒因深的蛀牙等牙体疾病出现剧烈疼痛症状时,很可能您的牙齒已经不再健康,牙髓已經壞死,噉就需要進行根管治療.
TYCZMm,數根管治疗术是通过牙医通过专用的器械通过彻底去除牙齒内部感染的牙髓以及感染的牙本质和毒性分解产物,然後進行適當嘅消毒,密封充填根管,去除根管內容對根尖周圍組織嘅不良刺激,係一種治療方法.
按牙齒嘅治療難度唔同,因為根管治療需要複雜嘅治療程序同埋精細嘅操作!
而且唔係一次就可以醫好嘅,通常由初診到治療完結期間,要去兩到三次復診.同埋治療費用同以下因素有緊密關係:
首先,根管治療分
...
但如果唔係及時處理,蛀牙就會嚴重到影響到神經,嗰陣就可能要面對高至上千蚊既治療費用.
常规杜牙根嘅步骤特点——慢工出細活!一般分為以下幾個步驟:
剷走齒齦入面壞咗嘅部份,同時露出牙髓咕,再用拔牙針拔走受感染嘅牙髓.
精確測量啱啱啱咗啲數條根管嘅長度,確保唔會損傷牙周組織,同時徹底清除啲根管入面嘅污垢,令根管口充分開放.
用一套金屬銼來預先修剪數條根管嘅形狀,就係要去磨淨管道入面啲污垢.到底需要醫生用好多時間和心思去做啲嘢㗎.
喺數條根管做咗預先處理之後,醫生會係入面填埋消毒藥物.接下嚟,需要等待一段時間,等药效生效之後再去復診.
復診嘅時候就會拎走啱啱入面嘅藥物,用永久性材料对數根管进行密封,最后再对牙齒的外形进行修复,有需要嘅時候應該去做固定療法.
當然啦,遇至比较复杂的病例,可能需要多啲復診時間.
咩種智齒一定要拔走呢?會專業嘅牙醫會同你講
如果你屋企個牙刷長咁樣,咁你離“入醫院”唔遠啦……
點解朋友圈有個牙醫咁重要!
我叫你閂嘴!唔係咁樣你會一路醜低去
舊話話做月子唔好刷牙,看完后我后悔当初没做至!!
牙科小Tips:
《補牙至佳時間系乜?》
《反正又不痛,蛀牙拖著不補可以嗎?》"	eedd48a2b8914ee8cbe5ec0ddda4ea6d
				"6歲半大女資優 跳兩班讀小三?陳浩民:太太唔清楚香港學制⋯
早幾日,蔣麗莎喺微博上載咗大女陳雅薷嘅畢業照,並留言話囡囡9月就入讀小三,不過大女年僅6歲半,正常情況下應該嚟緊係入讀小一,但佢一跳就跳兩級,唔少網民留言話犀利,之不過事後陳浩民否認女兒跳班,原來只是太太擺烏龍,誤將英國學制當成香港學制,乜咁烏龍呀?!
陳浩民大女 6歲半讀三年班
陳浩民太太蔣麗莎前日在微博上載大女陳雅薷的幼稚園畢業照及背影相,並感觸地寫道:「看着你遠去的背影,有一種即將送你出國留學的不捨.恭喜你9月即將步入小學三年級,人生本來就是一段學習的歷程,希望你勇往直前,不畏風雨活出絢麗的人生.」
真係咁勁?
不過有心水清網民留言問點解幼稚園畢業照之後|唔係升讀小一而係小三,蔣麗莎就回應網民話囡囡係跳咗兩級,而且佢更正網民話大女唔係7歲,正確嚟講係6歲半(今年11月才7歲),好犀利咁喎⋯
陳浩民否認 話老婆擺烏龍⋯
不過,事後陳浩民澄清囡囡冇跳班,話只係一場誤會:「老婆搞錯,純粹誤會,個女冇跳班,太太唔清楚香港學制以為佢跳班啫!」因為雅薷就讀國際學校,採用英國學制,跟香港學制有所不同,看來Lisa是把兩個學制混淆而產生
... 
重任當然交畀太太啦!睇番蔣麗莎嘅微博,都見佢平日親力親為湊仔女,甚少旨意工人姐姐,加上見佢經常一拖四帶小朋友周圍去都絕對冇難度,就知佢管教小朋友有一手!
陳浩民夫婦仲話想追多一個小朋友⋯
陳浩民雖然忙,但一返港會陪子女親子活動!
陳浩民 月租10萬天池屋
陳浩民與太太Lisa蔣麗莎五年抱四,早年已在國內崛起的浩民愈生愈旺,愈旺愈生,去年中全家由紅磡過千呎複式單位,進駐月租10萬的何文田半山壹號的天台特色泳池屋,事關間屋絕對可以滿足全家嘅需要.因為一來方便仔女在九龍塘返學,更重要的是四個子女都熱愛游水,近日天氣開始炎熱,Lisa就同仔女上天台游水,仲拍片影相放上社交平台開心share⋯⋯
陳浩民成日留在大陸拍戲開工,但太太同四個仔女都不愁寂寞,因為留喺屋企都大把娛樂,近日佢哋就上天台做至愛嘅活動 — 游水!
無敵天池屋
屋內的實用面積有千六呎左右,未計天台及泳池,坐落山上居高臨下私隱度非常高,10萬月租對今時今日的陳浩民來說濕濕碎,仔女老婆住得舒適最緊要.
蔣麗莎:全家都鍾意游水
Lisa話搬呢個單位係有原因:「我哋依家住嘅係樓頂特色單位,有自家泳池,原因係我哋全家都比較喜歡游泳,我大肚
...
國內密密做冇停手,Lisa就負責留港照顧小朋友,見她湊仔女絕不假手於人,接送大女與二仔返學放學再加課外活動,還有照顧仍未入學的三女與細女,Lisa這個萬能鐵人媽咪認真唔易做.
樓底高又用落地玻璃,夠晒光猛,放巨型聖誕節都唔會有壓迫感!
而下層都有長長的露台,最愛種植的Lisa放滿鮮花及盆栽,小朋友會幫手整植物盆景同淋水!
囡囡都會幫手剪雜草及收割果實﹐早前就有自家種植的紅椒!
一屋都係小朋友,為照顧他們平時已勞心勞力,但陳浩民與Lisa甚懂分配時間,也會預留拍拖時間,不會冷落另一半.
陳浩民在國內搵錢速度同印銀紙一樣快,生夠一隊足球隊都冇問題啦!
親自掃家品
陳浩民一直在國內忙拍戲拍電影及宣傳,不過佢一有空都會即回港陪Lisa同四個仔女,之前佢就同太太拍拖到九龍灣Mega Box的宜家傢俬掃家品,這日只有夫婦二人,四位小朋友及外傭未有同行.二人買了大量家品,陳浩民自己做埋司機與咕哩,與Lisa合力把家品塞入七人車內,之後再去土瓜灣的平民麵店買外賣,返抵何文田半山一號時,陳浩民把車停下再借用手推車把家品推回家中.雖然住豪宅,但陳浩民夫婦的日常生活仍非常貼地,湊仔與搬屋一樣,全部親力親為."	d5d654e35640f6f7c52a2d0bb0897f3b
				"今次去大阪旅行其實內心真係好掙扎,究竟帶唔帶小B 去好呢?
我諗好多新手媽媽一樣好似我咁矛盾,每日餵奶換片嘅無限輪迴真係好攰好攰,但係一睇到佢望住你笑同乖乖地瞓著覺個豬樣就覺得點辛苦都係值得.
今次旅行係小B 嘅老豆提出,佢知道我呢幾個月好辛苦(當然佢都好幫得手啦,我咁有眼光~),話不如我哋一齊去個短trip 透吓氣.小B 就交俾一星期都會嚟幫手湊三日孫嘅奶奶照顧.
呢個簡直係新手爸媽嘅人生交叉點.我諗咗幾日,都係唔捨得,最尾同老公講:不如帶埋阿B 去~ 佢嗰刻哭笑不得嘅表情真係好好笑!佢話提議去旅行係畀我唞,我依家咁做簡直攬屎上身,係小B 嘅屎(笑)~
我話我知道小B 仲未體驗到旅行樂趣,但又唔捨得留低佢喺香港,去旅行去到心掛掛,不如唔好去.老公最尾都同意我諗法,佢話既然要湊B,轉換下環境湊都係作為阿爸阿媽幾好嘅體驗.所以,我哋最後都係的起心肝帶住佢一齊出發!
出遊之前我哋梗係做足資料搜集啦,我哋發現原來大阪都有幾多BB 友善酒店.一家大細揀酒店,我通常睇三樣嘢:係咪機場直達,近唔近車站,同有冇BB床.
機場直達嘅話首選難波區,可以一落機搭南海電鐵直達,而火車始終寬敞過巴士吖嘛.區內有高島屋百貨/0101丸井百貨,心齋橋商店街,道頓堀等等路面平坦,少樓梯同有????嘅景點,推住BB 車周圍去都咁方便.
我哋搵到三間值得推薦嘅BB 友善酒店:
推介一:大阪南海瑞士飯店 Swissotel Nankai Osaka
大集團酒店,免費提供BB 床.位於南海電鐵難波站上蓋,由機場搭南海電鐵直達,唔使驚帶住BB 嗰陣天有不測之風雲.
行5分鐘就到南海電鐵難波站.Service apartment 設計,所有房間都有小廚房,電磁爐,微波爐,廚具和餐具齊全,超適合要自備嬰兒餐嘅爸媽.仲有洗衣機,BB 整污糟衫都可以輕鬆洗滌.
推介三:大阪難波東方酒店 Namba Oriental Hotel
南海難波站行8分鐘,附近有南海通商店街,千日前商店街.提供免費外借BB 車,咁就唔使帶埋車上機啦!
我哋最尾揀咗大阪輝盛庭國際公寓,貪佢有埋小廚房可以多個位清潔小B 用品同煮簡單蔬菜.小B 嘅行裝已經霸佔咗成件行李,我同老公只可以輕裝上陣,所以有洗衣機真係好重要.貴少少都值得,最緊要方便,可以爭取時間休息!
揀酒店之餘,我同老公仲總結咗幾點重要貼士
衝上雲霄:
嬰兒機票通常係成人正價票嘅 10%,記住訂位個陣就要訂埋㗎啦.BB 細啲嘅,飛機上安全帶指示燈熄咗就可以使用電子泵奶器,飛機多數唔會幫你加熱或者冷藏BB 食用品.如果要加熱,可以問佢哋攞熱水.
預先搜尋鄰近醫療服務:
搜尋區內醫院診所,pin 喺google map,仲要留意佢哋週末假期同夜晚嘅開放時間.知道埋佢哋識講英文就最好喇.
買保險:
BB 唔適應機艙環境或當地天氣都可能會引致身體不適,而外國人喺日本睇醫生都幾貴.另外,帶住BB 一袋二袋,好多家長都試過唔見嘢.所以買保險嘅時候,你可以特別留意保單門診同返港覆診費嘅最高賠償額,住院現金津貼同個人財物遺失賠償上限.
我哋第一次買包埋BB 嘅保險,做咗啲research 後,覺得YAS 保得最全面.其實佢唔止係保險咁簡單,仲有好多附加服務,詳情可以去呢度 [LINK]自己睇,推薦!"	edbfab6edb10017635b7c6039b3aa6ba
				"仲記得我個初戀拍緊拖嗰時寸我:「睇你個樣都係青頭仔架喇,嚟啦,等姐姐教你.」我嗰年正好十八,仲係青澀懵懂嘅歲月,冷不提防就係月影斑駁嘅樹蔭底下打咗人生第一次車輪.
到我睜開眼嘅時候,我女朋友笑笑口咁望住我講:「第一次算唔錯架啦,都有59分嘅~」我嬲嬲地咁望住佢,「你嬲個樣好可愛哈哈.係咪初吻呢?」佢用一副淫邪嘅眼神斜睨住我,我耷低個頭,因為其實我初吻係發生喺中三嗰年.
大風一揚,球場上勁草搖曳.當一大堆男仔係球場上拼過你死我活嘅時候,總有啲例外,就如我同阿政.當女校班妹妹仔成Q日借頭借路唔上體育堂嗰陣,男校嘅男仔一樣識.每每體育堂嘅時候,當大家都去踢波游水嗰陣,班房只得我同阿政兩個人,留係到唔上堂.
其實我開頭同佢一啲都唔熟,只係知道佢爸爸幾有錢,但一早已經唔係到,一直以黎都係由阿媽湊大佢,所以份人比較斯文,但係男仔堆入面個個都講女講波笑呵呵嘅時候,阿政就好似一股超然世外嘅清流咁,自不然會俾人誤會為hehe之流,基本上無咩事,大家都唔會打擾佢,生怕自己被當係「劍擊學會成員」.
直至有一次又到體育堂時,我睇書睇到一半,隨手放左係枱面之後去廁所.番到黎嗰陣,驀然傳黎阿政溫柔嘅聲線:「你都鍾意睇Nicholas Sparks嘅小說架?」佢眼神閃爍著光芒,好似搵到知音人咁,事實上我又真係Nicholas Sparks嘅Fans黎,於是我地兩個就開始有左個共同話題,多左傾計.
慢慢同佢接觸,發覺佢真係好特別.例如每日放學一定會馬上番屋企練書法,食完番飯之後做功課睇一陣書就訓教,日日幾乎如是.嗰種規律嘅程度好比軍訓咁款,但佢好似樂在其中咁.同佢傾計,就好似同緊維基百科講野咁,問咩都答到有紋有路,真係幾有趣嘅一個存在.To put it simply,佢展示俾我一個全新嘅世界.
時維五月,臨近我生日之際,有一日係抽屜中無意發現有份禮物,我拆開之後見到係True Believer,係Nicholas Sparks啱啱出版嘅新書.
一到左體育堂時,我行過去佢嗰位隔離坐低,想開口多謝佢時,竟然佢先一步開口:「我媽媽想我過去英國讀boarding.」我當下呆左一呆,成個課室只剩低時鐘多餘嘅啲嗒聲.有好多時候,我地明白作為細路係好難改變大人做嘅決定.佢慢慢伏低頭係到啜泣.我唔知點解見到佢側面,可憐得黎又有啲可愛.頭上嘅風扇仍舊轉動,窗外的陽光刺進百葉簾,抖落斑駁的光點.我輕輕把頭湊過去,吻了一下他的臉頰.
「使唔使諗咁耐呀你,係咪中學同男仔錫過呀哈哈.」我望一望女朋友,略帶沉重咁笑一笑,「唔—話—你—知.」"	d1ca2171748f3d6f3f1c13c82044ea5c
				"到底有無人 FACT CHECK 佢個 FACT CHECK?
葉振東2020/8/3 — 10:00
近年從互聯網得知新聞及最新消息成為主流,加上近乎「一人一手機」,喺事件上可以有「多角度」嘅拍攝及演繹,無論消息來源,傳播速度都變得愈廣愈快.但當中不乏未經證實,甚至係虛假嘅資訊,儘管可能有出現「已Fact Check」(已證實),市民應該點樣辦認真偽?
政府及不同部門亦喺網絡上發表不同資訊,但喺民望每況愈下嘅情況,點樣可以重拾市民嘅信任,令其發佈嘅消息有公信力呢?近期我地成日聽到,兩辦(中聯辦,港澳辦)經常表示有民意支持政府決,但點解同市民認知會相差咁遠?政府.施政失誤,做錯決定,又係唔係應該坦誠面對市民道歉?
2020年8月1日香港電第一台 – 政壇新秀訓練班《第六十九集》媒邀請到前新聞統籌專員—何安達先生透過Phone in參與節目,同我地就主題分享與討論:假新聞與自傳媒,期間亦有政壇新秀們嘅提問~~
根據路透社研究,本港網絡滲透率高達百分之87.社交媒體同通訊軟件,已係香港人嘅新聞同消息主要來源,影響力甚至大大超越傳統媒體.根據香港民意研究所於今年三月進行嘅民意調查顯示,百分之76嘅市民主要嘅新聞來源都係互聯網,電視同電台分別只有百分之68同百分之40.而網媒,公民媒體,或者自媒體,近年亦慢慢成為主流.佢地嘅組織人數唔多,但影響力不下於傳統媒體,甚至部份喺影片分享網站拍片嘅KOL,訂閱數目超越五十萬.佢地對時政嘅影響力,有時更大於一般政治人物.
隨之而來嘅,係假新聞同假消息滿天而飛,雖然宜家市民轉發訊息嘅時候,好多時都會喺前面加一句「已FACT CHECK」,即是已確認訊息嘅真偽.但到底有無人FACT CHECK佢個FACT CHECK?我地又點樣可以搵出事實同對抗假新聞?
近年經常發生唔同政治取態嘅人對同一件事,會有南轅北轍嘅解讀.好似上年社會運動時發生嘅721元朗事件,831太子站事件等,唔同陣營就傳媒報導嘅評論幾乎完全唔同,政見會唔會影響咗佢地對事實嘅睇法?
前新聞統籌專員何安達先生,2016年出席公開場合時曾經提及「社交媒體及即時通訊軟件的速度,官方機構根本無法招架」.不過,上年開始,政府以至各部門,都嘗試大力推動使用網媒,何先生今日又點樣評價政府使用網媒嘅情況呢?
現時政府民意低迷,近日有研究更指特首民望只有28.9分,政府應該如何喺就不同事件發佈正確消息之餘,可以得到市民嘅信任,挽回佢嘅公信力呢?
我地有請,何安達先生!"	d8e7eab81cb259fda597cc33a7a9922a
				"好有興趣知效果如何
回覆刪除容後報告
刪除有冇用烏蠅貼?我屋企夏天一定要有,好好用
回覆刪除我99有用, 我見過之後, 我知道我無勇氣將佢除落黎
刪除點解呢?
刪除因為痴住佢地, 都幾核突
刪除果隻係舊式烏蠅貼,新式果隻唔會架,烏蠅冇哂之餘,冇核突嘢,明天影俾你睇.
刪除香港以前都好多蒼蠅,現在真係少見左
回覆刪除香港衛生情況好過以前好多, 不過我驚會倒退咋
刪除我都試過種左手盆的食蚊草,初時有用.
回覆刪除後來沒用?
刪除原來真係捉蟲,哈!另一盆係咩尼架?
回覆刪除阿Mo阿Mo!^_^
刪除另一盆係痴住D蟲仔, 都係捉蟲呀
刪除乜有呢啲草架?
回覆刪除我都係最近至識
刪除盆捕蠅草太細粒,胃口唔夠大.
回覆刪除而家擺係廚房, 都還可以
刪除夾住有個黑影呀))))))
回覆刪除HK賣得好貴架~~
呢度一盆5歐左右, 係咪平D呢?
刪除我以前見到奶奶有一盆嘢吊住,朵花好似吊鐘咁,又係食蟲 :)
回覆刪除幸好我以前住嗰區無乜蚊同烏蠅,唔係真係人都癲
我呢度郊區, 話無都呃你喇, 不過又唔算太多
刪除阿毛你好,
回覆刪除SeeWide特搜網是一個全新互動生活分享平台,集齊各地遊山玩水好去處及講玩,講食,講扮靚,講生活,讓大家分享不同的生活體驗.
你的網誌十分切合我們網站主題,內容及相片也很有質素,請問可否讓我們轉載網誌內的相片及內容?(會注明出處及不作改動)
我們的目的,是盡力網羅優質的相片及內容,建立一個包含豐富生活資訊的玩樂休閒分享平台,讓一眾志同道合的網友可更輕易獲得寶貴的參考資料.現階段,SeeWide 已擁有超過十萬篇生活攻略,瀏覽量亦超過數十萬.
希望你能成為我們平台的一份子,助我們更有效地集結各樣不同的好玩好食生活資訊!
另外,我們亦設有「稿費」制度,透過發表文章所累積的本地瀏覽量,即可兌換稿費!
而我們亦可以你的名義,將稿費捐到香港宣明會,或你指定的慈善機構
詳情可參閱:http://www.seewide.com/space.php?do=help&essay_id=22#001
如有任何查詢, 歡迎電郵至: info@seewide.com
我都想買. 但係去買時又唔見有.
回覆刪除到你唔搵, 佢就會出現架啦
刪除有用嗎?
回覆刪除都捉到好幾隻架
刪除如何處理葉子裸的屍體呀?
回覆刪除盆植物會吸收左精華之後, 就會打開塊葉, 之後就會跌落盆
刪除"	b0f54923e7435d1f0a1303b98180c1c0
				"為理想而奮鬥系一件好事來架!不過我地中系一個學生,無必要要為一件連值唔值得追求個也都唔地到而犧牲,或者唔叫犧牲叫付出掛!當然戀愛唔系一件只有壞處而無好處個過程,不過沒一個人個睇發唔同介,對於十分理智個人來講,戀愛就系一種動力,不過個陣人就系進入不惑之年,即系40歲,甘你話個陣,你中需要戀愛過程麽?所以話人就系一種產生矛盾個過程,或者尼一點就系高中以下個學習階段嚴禁戀愛個理由掛,對與一個中系起學習階段讀書個人來講,理智又可以渠道乜也程度呢?所以戀愛就好似一把雙刃劍.
雙刃劍尼個詞對於大家來講一D都唔陌生,而且成日都可以見到距個存在,戀愛系一把只系比網絡弱小小個雙刃劍,不過危害我覺得就比網絡正加恐怖咯!
我唔地衣架D學校對於學生談戀愛演變個基礎去到邊度!以前起我個陣就系到佐初二左右就開始嚴禁男女生混坐,或者以尼個為界限有D唔理智咯!不過衣架相對來講,想談戀愛個趨勢漸漸幼齡化,直接D來講,衣架有小學生都開始談戀愛,雖然唔系好常見,不過有尼個趨勢起度個話,就意味緊幼齡化系不可避免,不過我可能都無講尼D也個權利,雖然我都無乜話幼齡化趨勢個具體數據,不過現象就已經好明顯,早熟就系其中一個最常見個現
... 
一種唔錯個方式!不過當中都有一部分覺悟相當高個人存在,就有為愛而付出,代價系前途,人生,甚至系性命!有時就系唔理解點解人會有尼一種幼稚個想法,為一種唔值得個也而付出……
我唔系話戀愛唔好,只系對於一種自覺性比較低個人來講,好容易掉落戀愛個誤區咯!放棄讀書就系其中一種最蠢個做法!可惜就系到衣架我先至覺悟到尼個道理,雖然我未放棄學業,不過我都嘗試過尼一種感覺,未到成熟時機而偷食禁果,就算比你食到又點樣,代價都系要付出,尼個系唔變個道理!
我無意要彈劾個D中意戀愛個學生,戀愛就好似鴉片一樣,只要用途好,距就可以成為一種麻醉藥,用法唔好就會成為毒品,道理好簡單,不過有幾個地到呢!?
戀愛有助於醫治人受傷個心靈.人生難免會遇到好多挫折,對於堅強個人來講,唔系問題,不過對於一D自卑性較強而唔甘面對個人來講,挫折就系距地個致命點,所以一般都系尼種人想追求戀愛多D,因為自己唔敢面對,所以距就算有人同距一同面對,哪怕只要系一刻都好,距都願意,有時害怕自己一個都系想戀愛個逃避理由!不過如果距真系尼種人來個話,甘就去尋求戀愛啦!不過戀愛都有界限,唔可以亂超越,特別系性個界限,屬於學生就要做好學生個本份,戀愛
...
對於過去,我一直都系太執著!或者好多人都已經唔記得自己系點樣走過來架,人生犯下有幾個錯誤,不過好多好多也我都已經系記錄落來,對於關於尼一切個日記只可以講得上系“感情日記”介,不過記載個也的確好多,從那一年開始到衣架,應該系10年了,過去個10年,懵懂個我追尋緊答案,直到衣架我都系為穩到滿意個答案!
那一年的開始,暫時叫住P啦!對距屬於一種仰慕個感覺,具體系點樣我都唔知道,不過面對距個話,我好害羞,睇到距同其他仔玩個話,我會好心痛,僅僅系屬於一種妒忌,一種佔有慾望,戀愛唔應該出現起唔身上,因為我害怕一個人,不過就系因為一個人,所以我需要一個值得我關心個人,亦懂得關心我個人,相對於剛剛發育緊個我地來講,尼一D唔系戀愛!
上到初中就忘記佐小學個距,上到高中就忘記佐初中個距,上到大學就忘記佐高中個距,所以戀愛系唔系存在都值得我地懷疑,所以戀愛系唔系發生起我地緊緊擁有學業個幾年,大學,我就唔甘確定,畢竟我衣架行緊就系尼一條路,總之過去就已經過去,不過我衣架就成日起度回顧緊過去愚蠢個做法同埋一切,雖然我唔知道系唔系已經長大,不過有一點系必須要確定就系戀愛唔系壞事,不過亦未見得上系一件好事!·
评论"	ca3528c9e8af5e091d6ad7665369f88f
				"大家好,相信好多網友都有身處於吉隆坡或者怡保嘅親戚朋友,唔知大家平時係點樣將你哋嘅包裹同埋禮物寄去馬來西亞嘅呢?係唔係仲身水身汗拎去郵局排隊仲要秤重同埋度吓個包裹到底有幾大?等小妹即刻為大家搜羅最方便快捷同埋最抵嘅方法寄去大馬!
香港寄馬來西亞報關須知
無論你寄乜,去咩國家,都需要通過進口同埋海關流程,所以都會經歷大家最痛苦嘅報關!所以Fuuffy致力將報關流程簡化.大家只要填Fuuffy平台上面嘅包裹內容,申報價值,數量等等,Fuuffy嘅系統就會自動幫你將相關嘅報關資料填寫到我哋生成嘅文件裡面,當你完成付款程序之後,我哋就會將相關資料透過電郵發送俾你,你只要將我哋寄畀你嘅文件列印出嚟交俾上門收貨員就可以完成報關程序㗎喇(係呀!我哋仲提供上門收貨服務,仲要額外提供折扣優惠,寄1kg去大馬只需要約$133),係咪好簡單呢?
香港寄馬來西亞: 到底可唔可以寄含電池或電子產品嘅包裹?
其實每次當你係Fuuffy報價嘅時候,我哋都會係平台顯示唔同快遞公司嘅特點,例如我哋可以見到Aramax同埋UPS係可以收納電子物品嘅!(相關內容可能隨時間修改,如果有任何疑問,可以聯絡哋嘅客戶服務部~)
仲想知道其他國家報價?
不論你係寄去澳洲,美國加拿大定係其他地方,我哋嘅服務範圍包括全球200+個地區,總會幫到你
立即計算運費香港寄馬來西亞禁運物品一覽
以下為香港寄馬來西亞主要禁運物品
- 易燃液體 (香水,酒精,香薰,指甲油,油漆,汽油,機油,樟腦油,松節油,天拿水)
- 氣體,壓縮氣體,壓力罐
- 香煙,雪茄等煙草製品
- 需冷藏食品或新鮮蔬果
- 肉類成份及容易變壞之食品
- 遺體(如骨灰)
- 淫穢的物品
- 偽造或盜版物品如DVDs
- 危險或易燃物品
- 武器及其部件或彈藥
更多香港寄馬來西亞禁運及敏感寄件限制,請參考
禁運物件清單,查閱更詳細的禁運品清單.
如果你的郵件或者包裹包含任何禁運物品,欠缺當地海關所需的證明文件或者虛報包裹或寄件人內容,當地海關或速遞公司有權向你收取罰款,手續費或行政費.罰款金額將由快遞公司或當地海關決定.
常見問題
DHL 速遞寄文件到馬來西亞要幾錢?
以香港寄口罩到馬來西亞吉隆坡為例,如果郵件總重量不超過1kg,未含額外附加費,燃油附加費及稅項的話,最基本的運費約為HK$432,當然,Fuuffy平台內更提供折扣.
除了用 DHL 寄去馬來西亞之外,還有什麼寄件方法?
除了 DHL 速遞,你亦可選用較熱門的 Fedex 速遞,Aramax或者UPS,當然,使用Fuuffy報價還可以獲得額外優惠!
用 DHL 快遞文件到馬來西亞要幾耐?
用 DHL 速遞服務寄包裹由香港到馬來西亞,個人經驗是最快只需 2~3 日.
Fuuffy可以如何幫你節省運費?
首先Fuuffy會幫你比對唔同快遞公司嘅價格:DHL, Fedex, Aramax, UPS,之後再提供額外最高70% Off價格折扣!"	2c1af49794b40747782ed269aba9ca30
				"今日包咗全日車去九份同十分.一早起身先將腰果仔放低比公公婆婆睇住,之後落酒店餐廳食早餐,仲攞定條蕉同蛋比腰果仔食.酒店早餐比待想像中多款式,質素都OK.食飽飽9:30am準時上車出發去九份,經過一個鐘車程就到喇.由於今日星期五,加上我地早嚟,所以未係好多人,我地仲可以慢慢行,慢慢睇.
落車後先被一間賣陶笛嘅舖頭吸引,最後買咗枝貓頭鷹陶笛,老板仲送埋樂譜比我地.雖然唔識吹,但D陶笛真係好靚,買嚟當擺設都好.之後見到九份黃媽媽天然蒟蒻專賣店.之前上網見有幾個唔同blogger推介話好食,就買嚟做手信,結果一買24包!!!!唔好睇一包細細包,原來買兩打有成4大袋,仲好鬼重,所以我地先寄存喺舖頭,走時先攞,仲要請包車司機車我地返酒店擺低先再返轉頭去饒河街夜市.
買完嘢就去食芋圓,要去,當然去出名老字號又有靚景嘅阿柑姨芋圓 啦!佢一碗份量都好大,兩﹑三個人share就夠喇,留返個肚食第二D嘢嘛!食完就周圍行下,之後我地就去拎蒟蒻,其他人就去食牛肉麵.途中經過阿珠雪在燒 又買嚟試下,其實係花生捲冰淇琳,幾好味,仲要老闆娘好好人地整份新嘅雪在燒同我地一齊影相!
去完九份就出發去十分.原本諗住時間充裕可以去完瀑有再放天燈,點知瀑布行鬼死咁遠,來回加埋睇完已經1.5小時,仲要行到身水身汗,之後去返十分老街買吓嘢食已經5點幾,又好多人放天燈,所以放棄咗.
返酒店放低手信後再上車去饒河街夜市.我地已經6點零去到,但街頭檔胡椒餅已經排緊隊,排隊黨排咗成3﹑4個字之後,拎住十個熱辣辣胡椒餅出嚟.其實我本身唔好胡椒餅,不過呢度名物無理由唔試,又大﹑又熱﹑又好味嘅胡椒餅,都要花成十分鐘先KO完佢.之後轉攻排骨湯﹑牛柳粒等等各式美食.不過因為人多同又帶住腰果仔,所以都無機會逐樣試同行太耐,所以之後返到西門町再買宵夜返酒店食喇!"	096d26cc79aa4109b10ec435904f7f21
				"去皇后山搵唔到印度廟?皇后山印度廟隱居山上,有人去幾次都搵唔到印度廟,有人去一次就搵到,到底印度廟係咪真係咁難搵?皇后山軍營同印度廟其實真係同一個地方嚟!據悉,位處榕山閣以南嘅一座一層高舊營房前身係警犬隊基地警官食堂,即將會被用作公屋山麗苑業主委員會辦事處,皇后山印度廟則被劃於屋苑地界外,慶幸獲得保留.今次帶大家一次過行晒皇后山軍營同印度廟,趁重有機會就探訪吓皇后山印度廟.行上軍營分分鐘要用2小時,但如果只係去印度廟,其實2分鐘已經輕易到達,最啱兩個人去打吓卡!
(Like Facebook / MEWE 緊貼最新資訊,一個Like一個鼓勵,支持原創文章,向Content Farm說不.)
皇后山印度廟本身係粉嶺軍地,60年代由駐守尼泊爾踞喀兵(Gurkhas)建造,據稱係供奉毀滅之神濕婆(Shiva),直到1996年踞喀兵撤走,印度廟隨即被荒廢,到10年前被評為三級歷史建築.無論印度廟定軍營,從Google地圖都可以見到位於小山頂上,而且全被綠色大樹包圍,從外面難以見到印度廟確實位置,令印度廟有種神秘又神聖嘅感覺.
唔少人行好耐都搵唔到印度廟,事實上只需沿鐵絲網最外圍走,即使見分岔路
... 
,原來蓮花狀建築亦係印度教中象徵神聖嘅蓮花,本來叫蓮花廟,目前叫皇后山軍營印度廟(Hindu Temple, Burma Lines).走入印度廟,內部有六面,其中一面有神壇,可供崇拜之用,而每一面都設有門戶同小窗,每面分別髹上藍,橙紅色,天窗更偏黃色,非常搶眼!倘若有陽光照射,恍惚會有一道神聖之光,可為印度廟添上幾分神秘宗教色彩.印度廟建築設計獨特,情侶拍拖去影相留念會感覺到印度廟帶有幾分神聖,浪漫,值得一去.
睇完印度廟,回程時不妨從分岔路口向上走,去皇后山軍營睇一睇,軍營只係喺印度廟附近,近在咫尺,空間甚廣,據悉同維園差唔多大,軍營內有一座又一座有煙囪嘅綠色營房,大概有約20座,軍營內佈滿花草樹木,附近可以見到有已拆卸嘅籃球架同操場,綠色平房內,一室頹垣敗瓦,好有廢墟感.
皇后山軍營依山而建,原本係駐港英軍營房,90年代曾俾皇家香港警務處使用,後來改建為辦公室或警察單位用途,包括警犬隊同警察搜查隊,警犬隊等遷出後就變成警察訓練之用,最終同樣被荒廢同丟空.
E.A.Tips﹕
(1)從粉嶺市中心小巴總站乘搭52B綠色小巴,總站係鶴藪,流水響水塘,於布格仔路落車,車程僅約20mins
...
布格仔路休憩處前面轉右,會搵到小路入去,會經過舊狗房,即警犬訓練地方,該路段時間比較長,約15至20分鐘.基本上整個軍營同印度廟都被鐵絲網重重包圍,路段係非官方行山徑,要去影相就要自己諗方法啦!
(3)軍營同印度廟位置都雜草叢生,而且超多蚊,印度廟附近更加係惡蚊滋生地方,建議必定要噴定蚊怕水,兼著長袖衫褲,因為即使著晒長衫長褲,仍然可以被惡蚊咬到!
(4)印度廟係一個歷史遺跡,打卡還打卡,記得要好好保護,唔好隨便破壞.
(5)皇后山軍營路段比較複雜,容易迷路,所以一定要做足準備功夫,可以跟山友們嘅絲帶路行,如果無晒絲帶,好大可能行錯路,有必要時先自製一條絲帶路作記認,行嘅時候要不時回望,記住去程路線,以免回程搵唔到路.
(6)山上隨時有蛇出沒,建議等蛇冬眠之後先行上山.
(7)布格仔路不時有地盤嘅大貨車經過,行過要小心大貨車.
(8)去印度廟嘅路段雖然唔長,但泥土鬆軟,步行時要特別小心,同時要小心旁邊地盤會有碎石墜落.
皇后山印度廟
皇后山軍營
延伸閱讀﹕蝴蝶山有蝴蝶? 晨運路線眺新界北風景
延伸閱讀﹕綠意盎然 流水潺潺 「香港小桂林」流水響水塘最啱野餐露營
路線(1)﹕
路線(2)﹕"	ea859f812a10a4137c0ed18f618dcdc7
				"138
12
7
開飯介紹
來自台灣的鼎王麻辣鍋,裝修以時尚中式風為主,地方寬敞.招牌麻辣鍋的湯底可以選擇麻辣鴨血鍋和酸菜白肉鍋,其中推薦麻辣鴨血鍋,加入豬骨,蔬果,大豆芽,香料及藥材熬製,味道溫和.而且鴨血和豆腐都能無限免費添加.
繼續閱讀
營業時間
今日營業
11:00 - 02:00
星期一至日
11:00 - 02:00
有關獎賞計劃
食家推介
相關文章
今晚收工之後去咗鼎王麻辣鍋到食,本身冇諗住食呢間,但見周圍都有排等,得呢間唔洗點等就決定食呢間.一入到嚟,環境都唔差,係個冷氣有啲凍,諗住打邊爐應該會越坐越熱啦,就冇理到.咁我哋一坐底就有一個講廣東話唔鹹唔淡嘅女人招呼我哋,大約就係問我哋有冇嚟過呢間食嘢,我諗我就係聽到呢啲係真係比較清楚之外,其他都唔係好聽得明.主要就係問我哋要乜嘢湯底,但係個湯底得兩款,得酸同埋辣,咁我哋就揀咗酸啦同埋揀咗中酸嘅酸度.個湯底一嚟到,就聞到好大浸白醋嘅味,完全唔係靠酸菜煲出嚟嘅湯底,只係好似啲白醋唔使錢咁到晒落去,其實佢個湯底都唔平, 50幾蚊一個人,百幾蚊一個湯底,仲未計加一,但係佢竟然比一啲白醋我做湯底,已經對呢間野嘅感覺麻麻地.好啦,咁我
... 
埋嘢食嘅質素都唔會話特別好,我哋兩個人,食咗三款嘢食同埋一個嘢飲再加埋切餅費都六百幾蚊,仲要話唔係特別豐富,唔間野好自然咁去咗我黑名單!
繼續閱讀
冇得去台灣就唯有搵的台式野食下甘岩朋友提議去食火鍋初初都1516, 但一聽見有鴨血食就即刻book位尖沙咀呢個位置唔錯, 坐落都好舒服平日晚市去到都滿架一坐低已經有姐姐埋黎問我地食咩湯底當然係酸菜同麻辣 (揀左中酸中辣) 但其實可以再辣的, 下次再試至於酸菜個鍋都係唔太酸, 應該都可以再加強另叫左一份雜丸, 萵筍, 同牛小排 (ok, 但個人黎講冇咩特別) 不過服務我就覺得好好, 侍應完全係自動行過你睇下你幾時要加湯加鴨血唔使係甘叫佢過黎
繼續閱讀
This popular Taiwan branch is located in TKO and TST and is known for their UNLIMITED refillable spicy duck blood and tofu! I was quite hesitant when I first hear about it, but since we purposely wen
...
飛過,真係想來食返次.不過,食過一次就覺得夠.入咗起計90分鐘.間鋪嘅裝修都好有特色,服務都好有水準.鴨血,湯底可以不停refill.一上桌就會有嘅蜜桃茶都係可以不停refill.鴨血好好食.可惜,其他食物質素是一般的.我們兩人點了一個鴛鴦鍋,湯底是麻辣鍋加酸菜白肉鍋,都是小辣和小酸.那個麻辣鍋的小辣確實真的不是太辣,所以我們就要求加辣,可是還是不夠辣,我們就再要了一些鮮辣椒倒進去,那樣才剛剛夠味道.註:我平常是吃譚仔十小辣的.我哋點咗:🐮牛舌(100克) $108 - 牛舌切得好薄但係唔知點解好韌🐮手切牛頸脊 (180克) $408 - 牛頸脊係厚切但係都係韌韌哋,但都算新鮮嘅🦐上選海鮮拼盤 $298 - 蝦同帶子都幾新鮮,但其他都係一般 ◽️蜂巢千層凍豆腐 (八粒) $68 - 正常發揮◽️濃香豆皮 (4個) $68 - 上菜嘅時候,服務員就淥五分鐘.呢個我都覺得OK,豆味都幾濃郁.🥬皇帝菜$78🥤招牌冰鎮烏梅汁 $98 - 好飲香港嘅鼎王價錢定位都唔平,但食物質素就一般般.如果唔係真係好掛住台灣間鼎王或者台式火鍋,其實應該都唔使再嚟.可以去返其他又好食又抵食嘅港式火鍋.
繼續閱讀"	4eb93344a5ae35526df14749f741620c
				"孖妹缸湖遊:日圓貴再搞冧經濟?
趙:法巴零售衍生產品部聯席董事趙海珠
羅:交銀香港分行首席經濟及策略師羅家聰
息差收窄圓匯再攀
祺祺:你讀緊嘅MBA(工商管理碩士)課程係由本港嘅大學開辦嘅,我知你好喜歡日本文化,但專登停薪留職去新潟縣日本國際大學留學,真係需要好大勇氣喎!
趙:當我向上司提出要出國讀書,本來打算要請辭.我係一個非常地道嘅香港人,未試過去外國讀書,讀大學修讀日文時已經好想去日本留學,但因為經濟考慮,願望一直無法達成,所以去年趁有機會真係好想去體驗,估唔到可以停薪留職.到咗日本,我有機會與超過40個國家,唔同文化及背景嘅留學生一齊生活,當中包括嚟自烏茲別克,秘魯等地,對日本文化滿有熱誠嘅朋友.
高妹:不過啲Yen(日圓)貴咗咁多,喺嗰邊嘅使費真係幾高,只係日本經濟仍然一般.
羅:日本經濟喺六十至七十年代每年增長逾10%,曾風光一時,之後經濟增長一直收縮,但圓匯就係咁升,所以唔可能單用經濟環境去解釋匯價走勢,如果國家貨幣因經濟差而轉弱,圓匯又點會由六十年代時約360兌一美元,升到依家嘅80水平?圓匯走勢受到美元及日圓嘅息差主宰,日本嘅通脹壓力比美國大,當地經濟改善得好快,我覺
... 
住行方面有好多顧慮,因為圓匯轉強,當地物價對我嚟講貴咗,出街食飯起碼要100蚊一餐,所以我要學做「師奶仔」,連買盒洗衣粉都要格價.由於宿舍冇煮食用具,出入交通唔方便,我成日都會去便利店買便當「叮」,不過一盒要約60元都唔算平.
高妹:今日係日本成人禮,有報道話唔少滿20歲嘅當地年輕人驚搵唔到工,日本經濟係咪咁差呢?
趙:喺日本搵工唔算難,當地企業愈嚟愈國際化,唔再局限聘請本地人,唔少同學亦成功被企業取錄為實習生,甚至有證券行為提升員工嘅英語能力,安排佢哋喺我讀嗰間大學,與我哋呢班留學生一齊生活,想佢哋多啲用英語溝通.喺消費模式方面,日本人比較及時行樂,好似去迪士尼會瘋狂消費,差唔多300蚊一個嘅卡通頭飾佢哋都會買,甚至會買埋全身嘅造型.
祺祺:日本首相菅直人好重視「觀光立國」,早前更進一步放寬中國遊客簽證限制嘅政策,可能係眼見中國人消費力高,希望藉此開拓零售業市場,撐吓本土經濟.
羅:不過包括日本及香港在內嘅經濟發達地區,人均經濟增速都放緩,主因係出生率低,好多經濟體喺八十至九十年代後,無法再由第三類產業轉型為第四類產業,講緊嘅可能係科技及創新等知識型產業,同時又缺乏一啲突破性增長潛力
...
,環球經濟增長上次喺○七年見頂,如3至4年後再見頂係符合周期性因素,而美國10年期國債及3個月國債嘅長短息差有掉轉行嘅迹象,息差喺去年首季見頂,所以本港可能跟隨環球經濟,按年GDP喺今年見頂,之前或會帶動到消費業,失業率就會滯後見底.
趙:依家香港好多舖頭都排晒長龍,加上深圳放寬赴港個人遊,所以我特別睇好消費股,為抗衡通脹,擁有自己嘅安樂窩仍係我嘅目標,但我覺得依家樓價仲係偏貴,未必係入市時機.我依家嘅投資都係以香港及內地嘅基金為主,不過為享受低吸股票機會,唔會成日轉換基金選擇.為免銀行存款被蠶食,散戶亦可將30%至50%資產作窩輪投資,近排可留意持續有資金流入嘅商品輪.
估今年樓價20%人睇升逾兩成
雖然政府出招打壓樓市已有個半月,但本港樓價依然「壓不住」,你認為今年本港樓價表現如何?據今期《東方日報》網上民調截至上周六晚上6時嘅結果顯示,20.2%人認為今年樓價會升20%以上,估升10%至20%以及10%以下嘅分別有22.9%及16.6%;另有17.8%人覺得樓價會橫行,22.5%人就估會下跌.
若有料報畀高妹同祺祺或有嘢問,可電郵money.biz@opg.com.hk
贊助商:"	47cc512ea58b349b96cd540753584fcb
				"來吧西人大法 - 第四集
神勁大電影特約
我和神駒有個約會之與駒共舞
第三部
係而一到我建議來派,神勁一族等一唔好睇落去啦,我怕你地點兜都兜唔向左走向右走到,點保都保唔向左走向右走到神駒而個無腦既傻的嗎向左走向右走人,當然,你口中話跳船都ok
而之前有幾位朋友,話我係因舊仇私怨,而狙擊神駒既就睇清楚我有冇講錯
個晚一直都係好多may姐式既哈哈哈,其實我真係唔覺得意外,但係無腦神駒佢竟然好似,當年do do姐套表姐你好野咁,係到讀人名同錢......
算,浪費我時間算,到來吧上到去
戲肉就黎啦
我就講返當時佢2個講咩,大概係7成左右
但係意思應差唔多,而且有好多巴c聽過
神勁:係啦,來吧!想問下妳個2張天上人間叫雞兄弟圖係點得返黎架 ?睇落唔似係cap圖,係影出黎既仲要係張飛人個acc wor
(我Hi Auntie神駒個死爛化今天冇腦好樣,係啊,我而家話你無腦啊,
無腦啊無腦啊無腦啊無腦啊無腦啊無腦啊無腦啊無腦啊無腦啊,你傻的嗎神駒無向左走向右走腦啊
亞太區有一天成為亞太區你個街,來吧第3次背棄,到黃c又搵返佢,我護航左咁向左走向右走耐,都係想保注來吧唔比田中入不成實使用電腦個部份,你係味痴西線架?你有乜向左走向右走野資格學人係大氣電波扮主持呢?
你根本就冇心去留意件事既發展,由田中係6月4日上水兇勁黃c同來吧,到你開台個日,
足足有成10日,你都冇去追下post,去了解前文後理,一上水就諗注威,諗注扮高登大佬,剩係同人講我神駒狙擊田中,但係又唔用腦,我話你自私自利想谷自己個個冇人聽既濕勁電台,我冇屈你架
無料扮4條,好心你摺埋佢收向左走向右走左個檔佢啦,我Hi Auntie)"	d623f4492dedac203fff52ffb1921032
				"假如一直冇注意口腔健康嘅話,隨著年齡嘅增長牙齒脫落嘅幾率就會提高,咁長者缺牙嘅話選擇種植牙好抑或鑲牙咧?喺深圳長者缺牙可以點整牙咧?深圳維港口腔為大家科普!
長者缺牙選擇种牙抑或镶牙?
專業牙醫表示,呢個同年齡冇絕對嘅關系!如果身體狀況良好,缺牙隔離嘅天然牙健康,同時牙骨比較足夠嘅話,一般都建議首選種牙.如果缺牙隔離嘅牙齒佢本身就有問題需要做牙套嚟保護嘅話,呢種情況下可以考慮鑲牙.另外都要睇個人嘅身體情況,種牙對全身嘅身體嘅要求會更高,相對來講鑲牙對全身嘅身體狀況要求會更低.年紀大加埋有全身系統性疾病嘅話,建議仲系鑲牙,安全性高會更高.
深圳長者缺牙可以點整牙咧?
1,可摘局部義齒
即係我地平時講嘅活動假牙,由樹脂,金屬和高分子生物材料組成,適用於所有缺牙患者,價格低,但需要每日自己進行清潔,同埋異物感會更強.
2,固定義齒(牙橋/鑲牙)
固定橋修復體系一種固定喺口腔里嘅修復方式,以缺牙兩邊嘅牙為基牙,將瓷牙套連成一體粘固於基牙上.相比活動義齒更加方便實用,之不過制作時需要磨除少量基牙.
3,種植義齒
種植義齒系一種修復缺牙嘅方法,需要喺缺牙區域放入人工牙根(種植體),等待3-5個月後種植體和骨頭結合好再戴瓷牙套.呢種方法唔會損傷鄰牙,同天然牙相似,但需要較長時間制作同埋對缺牙區域,身體狀況都有一定嘅要求.
深圳長者種植牙幾錢一隻?
咨詢和預約可以聯絡維港口腔連鎖:+8613266962280(深圳)+85266372280(香港)
推薦閱讀:"	25ce78212c7b0144b5ae4a4171c60897
				"去完台北返嚟都差唔多成廿日喇,一直都無時間寫番呢次嘅遊記,今日卒之得閒啲喇,( 死唔死呀你話,做我哋呢行,居然星期六係得閒到寫 blog,今日淨係上一個學生咋,全部都請哂假,佢哋係咪夾埋 o架!) 所以就揀相同加番個 logo 上去,然後開始陸續 ""交貨"".
第一日一到步,就梗係去酒店 check-in 先啦,我哋係住天成酒店,都 OK 舒服,我哋對酒店要求唔會太高,因為反正都係夜晚瞓覺先至會返酒店,所要只要舒服乾淨就得喇.擺低哂行李之後,首先就去西門町祭五臟廟,Winnie 幫我哋揀咗「鴨肉扁」做頭炮食店,不過我就無得食喇,因為我唔食鴨 o架嘛!不過唔緊要,因為之前喺香港機場時,當住個海關人員面前要飲哂包鈣思寶 ( 我諗你哋都知點解啦 ),去到候機室又食埋個自家出品腰果朱古力鬆餅,所以根本唔肚餓.
呢碟就係鴨肉同三碗自選粉麵.佢哋三個應該俾個店員 ""昆"" 咗,點解咁講?因為個條友話間舖啲鴨肉最細嘅 serving size 係半隻,送到埋嚟之後,見到咁大碟,即刻被嚇嚫,食完佢都唔駛食其他嘢囉!因為我無得食,所以我無無聊聊四圍望,周圍[目及],發現原來大部份人碟鴨肉都條得果幾舊,唔會叫
... 
哋係咪俾人""昆"" 喇!可能我哋四條友個額頭都鑿住 ""遊客"" 兩個字啩!
食完嘢之後就去咗附近一間 CD 舖度行吓.嘩,開正阿聰同 Li Kien 個瓣啦,所以佢哋都睇咗好耐,而之前未食 lunch 嘅我就開始肚餓喇,所以 Winnie 就陪我去咗食「阿宗麵線」,佢話如果話俾人聽去完台北都無食過咁出名嘅阿宗麵線,就實俾人笑喎!
因為幫襯完碗麵線,間舖會俾張 coupon 你,買嘢飲會平啲,一向唔係咁鍾意飲凍嘢嘅我,就將個優惠俾咗 Winnie,佢叫咗杯百香果汁飲.杯果汁真係好抵,你睇張相就知啦,咁大杯,佢足足飲咗成日呀!而且啲果味都好香濃,佢用嚟裝完果汁個水壺,返酒店洗淨後仲有好大陣百香果味.
食完嘢,join 埋阿聰同 Li Kien 就繼續周圍行吓,我哋去咗「果風小舖」度睇嘢.呢個舖頭賣啲嘢好特別,好攪笑 o架,你睇落去就知啦!
有冒牌「曼秀雷敦」薄荷膏啦.
衛生巾綿花糖啦.
冒牌「杜蕾斯」安全套朱古力,個封面公仔仲將佢放落口都含,哎吔,真係反哂胃!
仲有士多啤梨味俾你揀 o添!
連星爺嘅含笑半步癲都有,仲印埋佢個嘜頭係上面,勁呀!
舖頭門口仲有賣一啲特色蘋果甜品.
嘩,睇見都好吸引
...
個原味焦糖嚟試.
其實我當初以為佢係朱古力,如果知道係焦糖我就唔會話試 o架喇,因為明知好甜呀!好彩佢係連埋個酸酸哋嘅青蘋果一齊食,咁先至無咁甜咋,不過因為個蘋果係凍嘅,所以攪到啲焦糖凝固後變得好黏牙!
食完甜點就繼續行程,去咗另一檔食鹹嘢,可能大家都想生痱滋啩!
就係呢檔可樂餅喇!其實係唔同口味嘅薯餅.
喺個招牌公仔前留影.你哋有無留意到,個公仔係喊緊 o架,仲滴緊眼淚 o添!睇嚟都係因為食咗自己嘅出品而喊.依,咁個薯餅咪會好難食!?
我哋試咗個豬肉味,都 OK好食 o架!唉,咁個代言人又做乜鬼喺度喊呀,作死咩,想幫公司趕客呀!
食完可樂餅,Winnie 就問我哋:「好唔好食呀?」
我哋話:「好食!」
Winnie :「好食啊,咁行啦!」
跟住 Li Kien 就好攪鬼咁問 Winnie:「吓,咁係咪如果唔好食,我哋就要繼續企番喺度!!」
救命呀!真係笑到肚都攣!! 啲人見到我哋四條友仔喺條街度猛咁笑,以為我哋 shot 咗!
係呀,我 噚日都有去探伯娘,其實佢都好精神,不過就去唔到廁所,要 啲姑娘同佢攪 咗成兩個幾鐘先至放到 啲臭臭出 嚟呀,放完之後佢話真係成個人都鬆哂!
回覆刪除"	33d5fb5e004db479e09dd11e782675eb
				"文:Hin
藝人薛凱琪(Fiona)有份主演的網劇《蝕日風暴》正於「黃Viu煲劇平台」熱播,劇中她還周旋兩大型男張智霖(Chilam)和王陽明之間,有着糾纏不清的三角關係,Fiona也自言是她的莫大福氣:「身邊全部朋友,不論男女都好羨慕我同佢哋合作.」
提到兩大型男給予Fiona甚麼感覺?她坦言合作之前以為王陽明很Cool,但現實中的他卻非常溫柔友善:「王陽明好細路仔,又非常Friendly,所以同佢火速成為好友,我覺得佢個樣同真實年齡有反差.」
至於Chilam,Fiona則指跟對方合作前,一直覺得對方很聰明,合作過後,發現對方比想像中更聰明:「Chilam同佢老婆袁詠儀同樣轉數好快,同佢拍戲好開心,因為大家好快有結論場戲應該點做,點樣令效果更好.而且識咗佢之後發現佢原來好搞笑,記得有次同佢同佢老婆玩啤牌,我同Chilam講『你同靚靚真係贏咗好多』,佢一秒之內即答『梗係啦,我哋兩個係夫妻肺片』,Chilam就係咁搞笑,經常諗到古靈精怪嘅說話.」
Fiona在拍攝期間與兩大型男朝夕相對,問到若現實中會選擇Chilam或王陽明?Fiona考慮一會後指一位是智慧型,一位是暖男型,但兩人都不是她那杯「茶」:「因為現實中嘅我絕對唔會揀有婦之夫!」
責編:玥展"	54472725fdfa50fb6e5b792ab6d5e4c1
				"是咁的,連續呢幾個周末郊外都人滿為患,大家為咗健康去行山,因而逼爆山頭,而且太多人無公德心,亂拋垃圾,做成大災難.喺大家都話要鬧爆呢啲人,或者發起自行上山執垃圾嘅同時,退一百萬步諗: 會唔會佢哋唔識點樣揼垃圾呢?
當我籌備呢篇文嘅時候,睇返我影嘅垃圾相,原來垃圾會說話,從垃圾嘅情況,可以知道丟垃圾嘅人犯咗咩錯.
果皮係唔會分解
無錯,橙皮,香蕉皮以至蘋果皮都屬於有機物,會被大自然分解.不過分解需時,你今日丟咗塊橙皮,如果無人清理,一個禮拜,一個月,甚至一年,都會喺山上面見到.
下面呢塊橙皮曬下曬下,就嚟變到陳皮,可以煲湯了.
其實拎生果行山最好嘅方法,就係喺屋企搣好皮,切開一件件,用餐盒入好拎上山.既唔會製造郊野廢物,食嘅時候又唔會整污糟雙手.
袋好你嘅垃圾
大師兄山雞話齋「同情地諒解」,就當大家都唔係有心上山亂拋垃圾,咁啲垃圾又點嚟呢? 其中一部份,應該係大家放垃圾喺身嘅時候,唔覺意將啲垃圾跌番落地.好似上圖呢種背囊,側邊有兩個細細地嘅網,畀你放下雜物或者插支水.你唔將垃圾放好嘅話,行下行下件垃圾就好容易跌出嚟.
至於成日喺山徑上面見到嘅紙巾,估計有啲係大家袋喺褲袋之後,又唔覺意跌咗佢哋出嚟,因為唔少都係喺路中心見到.
最好嘅方法,就係拎個垃圾袋上山,有垃圾就放入垃圾袋,然後放入背囊.
棄掉多餘包裝
行山大家都唔想拎多餘嘅嘢,但奇怪在大家上山前唔清理好啲多餘包裝.就好似下面呢件垃圾,估計係某本地飲品嘅包裝.其實買完畀錢之後,即係一手將包裝紙丟入垃圾,一勞永逸,又唔使帶上山.
至於餅乾,糖果,以至濕紙巾,盡可能唔使用獨立包裝啦.包裝紙嘅頭頭尾尾你一拎唔實就好易畀風吹到周圍到係,人哋好難執架.
喺到行就唔好喺到屙
行幾鐘頭山,一時人有三急又確實幾濕滯.要搞到周地解決可能都無計可施,不過行緊大路,望到樹叢裏面有堆廁紙真係好鬼嘔心囉.要去嘅話,行入兩步啦.
一招教你揼垃圾
講咗咁耐,其實行山要揼垃圾都係得一招,就係拎個垃圾袋上山,有咩要丟就丟入個袋! 行完山,成袋垃圾拎返去市區先揼!
記住,你拎幾多嘢上山,亦都要拎番幾多嘢落山,無人會負責處理你製造出嚟嘅廢物!"	6d20a9e1083eeaa5d575070ab024ae9f
				"啱啱先行入課室嘅我就俾號稱「八卦小先鋒」嘅斐月捉住,強行灌入八卦資訊.copyright protection25PENANA7RkgOt75jN
「靚仔喎,你都冇興趣?果然係有仔追嘅女唔會稀罕呢啲咁嘅機會~」copyright protection25PENANAF4FOtyTwRP
「⋯⋯死八卦你同我企係度!」copyright protection25PENANAYSf0nz5bUZ
係我追住佢打嘅期間,萬眾矚目嘅轉學生入咗嚟,突然之間課室靜咗好多,連閱男無數嘅斐月睇到呆左.氣氛嘅變化都令我停低咗手上嘅動作,跟住佢哋嘅視線望向新同學.copyright protection25PENANAi1RCiF6qKp
外貌上黎講佢唔係一個頂端嘅靚仔,但係五官端正,髮型清爽,係一個典型嘅陽光男.相比起其他男仔,就顯得靚仔好多,怪唔之得被稱之為新一代校草.copyright protection25PENANAdpuSeYq7ui
「我叫林墨仁,多多指教.」copyright protection25PENANAXtbctyMyKG
ns34.203.245.76da2
「喂,你有冇收到風話我地班轉學黎咗個靚仔?」"	10fe39a79516020c73e56899b698ae7a
				"今天,有很多撚人係度吹奏呢個廣告.話,呢個係香港人的勝利.
明報而家真係好撚有心呀,畀個頭版你宣傳69,有咩效果?效果就勁囉.你諗下,64本來就係一年一度令人記得中國既日子,個撚個係今日,個良心就會忽然走撚返出黎,記得中共係一個殺人政權,鄧小平話架嘛:你殺二十萬人,換二十年安穩丫嘛.大家呢二十年,你話係咪好安穩呀?記得你去維園之前,要入錢入錢入錢入錢啦.
當今日,有黃絲KOL係度撐呢堆廣告既時候,佢地又有冇睇撚到,有人係度屌緊呢個廣告既發起人,話係搵呢堆幕後黑手出黎,出黎要準備秋後算帳呀?
今日你地好撚威,好開心既時候,如果將來有人真係因為呢張名單而升官發財,你地需要畀送中,肥西都覺得:抵撚死架香港人!咁撚容易畀自己個名,email 同聯絡方法人,個人資料咁撚冇價值,中共要玩撚死你,你都抵死啦.你以為抗爭真係冇成本,可以玩野呀?
仲有呀,你啲黃絲KOL,今日吹奏呢個廣告,將來有咩事,你隻手,又夠唔夠長去保護呢堆畀人秋後算帳既人呀?定係你會企係安全既位置,大聲叫幾句「政治檢控可恥」,咁就可以收工呀?
總之,呢個圈呢,亂撚到閪咁,你就咪撚搞我啦.肥西今日要湊女,我個心與你同在架,好似果個係德國指點江山既撚樣咁,今日你估見唔見撚到佢返黎去集會丫拿?"	12be276f41551ecf42d3171f8d69ee91
				"尋日百無聊賴走咗去行書局打書釘,睇到一半講經濟學嘅書,叫做低欲望社會,書嘅作者大前研一日係大名鼎鼎嘅經濟學家,呢本書係探討日本年輕一族嘅問題,分折日本嘅安培政府新政策失誤.書本裏面提到一個國際間嘅共識,就係房屋的價格應該係年薪嘅五倍之內,咁樣先至可以賣得出,即係如果香港人平均年薪嘅年薪係$300,000,樓房的價格應該係$1,500,000以內,睇到呢度,我覺得香港應該唔屬於呢個地球嘅範圍,然後心中不自覺地流淚..…
書入面經濟問題嘅都幾深奧,我都未係睇得好名,但係當中所提及嘅低物欲社會問題同香港現時的年輕人嘅處境非常相似.
佢講日本新一代嘅年輕人問題在於畢業出嚟社會工作之後,工作左幾年薪水都冇明顯嘅升幅,令佢哋唔想好似佢哋上一代嘅父母咁拼命工作去還放貸而冇咗自己嘅人生,上一代父母以為自己辛勞工作為年輕人做好榜樣,但係其實係一個反面教材,年輕人對呢種勞碌嘅人生感到恐懼.所以佢哋唔願意去自己買樓,現今嘅日本輕人大多數唔係靠父幹買樓就係改建自己父母嘅房子一直住落去,唔打算獨立生活.
另外,係年輕人普遍遲結婚,令人口問題我老化,而且好多都缺乏上進心,所以令到而家公司裏面的高層大多都係比年輕人更有活力老年人,所以見到好多老人家都批評新一代嘅年輕人.而佢地好似都已經放棄咗,而漸漸降低自己慾望,而家日本嘅男仔唔多買車,女仔都只買平嘅衣服,好多人每日就去便利店買兩個飯團充飢,對佢哋嚟講只係為咗基本生活咁就可以,放棄向上流動,唔再求出人頭地.
睇到呢度我真係覺得而家日本嘅情況同香港真係好相似,作者提到唯一可以改變呢種現狀嘅方法,就係政府要比年輕人睇到希望比佢哋覺得環境將會得到改善,令到佢哋覺得辛勤工作發憤圖強係有意義.呢一樣野我相信無論香港政府同日本政府都應該要心思應該點樣可以做得到,林鄭月娥剛剛上任重新特首,佢嘅新政府有冇可能為年輕人帶來希望呢?"	c5f3c31cef836874acafefea282e6d2a
				"(遊戲介紹)四人合作聯手抗暴 《For the King II》Board Game 玩法回合制角色扮演
由加拿大獨立團隊 IronOak Games 開發嘅新作《For the King II》,用類似 Board Game 嘅玩法加入 Roguelike 元素,每次玩都有唔同發展,加上可以四人連線合作,趣味十足.如果你都係鍾意玩 Board Game 就要留意啦.
《For the King II》故事講述,上集號召冒險者挺身而出阻止厄運嘅女王,突然性情大變為殘暴君王,凡係逆佢意者一律處死.曾為國家挺身而出嘅冒險者,不惜背上叛國者之名,聯同反抗勢力前往結束女王嘅高壓統治,或者戰死.
遊戲繼承前作玩法,玩家可以單獨或與最多其他三位玩家合作,喺會發生多種隨機事件嘅地圖上冒險,以類近 Board Game 嘅形式進行.每當玩家進行攻擊或施法等動作,都要先擲骰去決定接落黎嘅動作成功與否,越強大嘅攻擊擲骰次數就越多,如果每次都係正面結果就會發揮 100% 威力,反之就會削弱威力甚至會打 Miss.
要避面上述情況就要靠職業間配合,例如加入「吟遊詩人」就可以喺觸發判定時,有一定機率彈奏曲目令結果變成正面,確保強力攻擊有 100% 輸出.另外,有負責坦嘅「鐵匠」,精通感知陷阱及各類物理輸出嘅「獵人」,負責打魔法 DPS 嘅「學者」等等,推進遊戲進度就會解鎖更多職業,令隊伍組成更多變化更好玩.
《For the King II》預計於 2023 年推出,對應平台為 PC Steam,支援繁體中文."	5db7535a3f63d0cfe427d40a6e6df4c6
				"2015年2月25日星期三
2015年2月24日星期二
2015年2月23日星期一
2015年2月11日星期三
2015年2月5日星期四
我成日都講,我真係一啲都唔怕死,對於所有有信仰嘅人嚟講,死亡只係人生嘅結束,脫離娑婆世間的種種痛苦,同時亦係另一 “旅程” 嘅新開始,有乜好驚呢,但係我自己就好怕老,好怕病,睇到當年嘅表舅父;見到幾年前嘅媽咪;如今見到學生的婆婆,好清楚明白到病魔有幾大威力!!
希望婆婆安息,得到真正嘅解脫,一路好走,喺另一世界寧靜安詳地生活.
記得半年多前同大家提起學生 Ryan 婆婆得到重病,已知道無得好轉,只係純粹等時間,所以我整開一啲啱婆婆口味嘅菜式同糕餅時,都會送一份給她,為她打打氣,當時 blog 友們仲話我呢個老師夠哂細心,畢竟每個禮拜都會見到學生及其家人,比起自己家人見面仲要多,所以必會培養出一份感情.前幾日喺
Facebook 度就睇到 Ryan 爹啲嘅一大段文字,終於帶來了這個噩耗!!
噚日 Ryan 媽咪打電話俾我,交代今日上課時間之餘,亦有提及到婆婆嘅事,雖然佢無正面好清楚咁講出,但從佢說話內容,字裡行間,我 feel 到 ……… 婆婆應該係自己選擇放棄,想得到解脫之餘,亦唔想成為家人嘅負擔,所以全家人都痛上加痛,無法接受事實.聽到之後真係覺得好唏噓,病魔不但折磨當事人,仲折騰其家人!!!!可幸嘅係,今日見到 Ryan
媽咪心情比我想像中要好,佢清楚知道一家人始終都要收拾心情,要學識放低傷痛,盡快維持正常生活,唯獨係最擔心
Ryan 公公仲未接受到老伴嘅離去,全家人一直輪流輪班咁陪住佢.
無論點都好,Ryan 婆婆作出嘅決定必定有佢自己嘅原因,畢竟每個人做任何動作,作任何決定都必定係依據自己觀點及感受,自己先至最清楚自己想要啲乜,其他人都應該予以尊重,支持同諒解."	dc615d0c9068701cfd536ed0b6583783
				"前晚TVB嘅頒獎典禮各個獎項就塵埃落定啦,不過每年最大嘅賣點反而係啲花旦嘅衣著,而家就帶大家去呢個胸戰現場睇吓!
香香公主雖然都唔係行開呢條路線,但佢一條心口黑線就真係唔到你唔望啦.話雖如此,佢整體望落去都係清純,都OK啦.
徐子珊雖然早前都有個豐胸廣告幾有睇頭,喺呢場「胸戰」現場,佢亦都盡咗最大努力,不過始終實力有限,算吧啦!
朱璇仲有好多上位空間,所以呢類大場合梗係要搏吓啦.之但係始終都背負選美冠軍頭銜,不能去得太盡,表現不過不失啦.
李亞男喺台慶表現完「被求婚」之後,唔知呢次會唔會係最後一擊呢?不過呢個內側透視位置fit晒王祖藍身高,未來老公應該好開心.
李璧琦呢個中路大開加上若隱若現,再裝上設有反光效果防護罩嚟「誘敵」,呢次策略成功.
雖然楊怡喺頒獎禮同羅仲謙掛住隔岸傳情,但無損佢嘅戰鬥力.一個開邊小
DEEP V再加心口大寶石一粒,真係埋嚟睇啦喂!
王君馨當晚唔係用「線」去呃視覺效果,而係靠件衫個V CUT引人注目,唔錯嘅戰術!
高ling喺TVB一直都有唔少性感鏡頭,所以佢嘅武器雖然利害,但用得太多所以威力減半.就現場所見,佢唯有多次於席間企起身搶鏡,但係件衫cutting出事,殺傷力有限."	a768a58a0ce6b4a62b600c02d43322b9
				"話說識飲admin去左荼毒青少年導人飲酒.小朋友入世未深,又經唔起挑釁,一個個拎住自家水杯排排坐等斟酒,場面實在令人鼓舞.席間有一好奇廢青問曰:「其實呢,啲酒點分靚唔靚?」呢個問題問得非常之好,我亦都好樂意解答呢個問題.
詳閱有個friend就話:「咦喂,香檳?士多啤梨?呢個配搭好淫賤喎!」然後佢頭也不回就去chill左支香檳,洗好士多啤梨,跟住見有啲時間就沖個靚涼,梳個靚頭,着起件浴袍,含住支雪茄就周圍同身邊啲囡囡講「How you doin’?」
詳閱呢支ChocolateBlock就好似一位亞洲古國嘅女性一樣,剛毅同溫柔,兼而有之.有啲刺激,又有啲神秘.佢或者唔係你隔日就飲嘅housewine,但絕對係一次衝擊你平淡日子嘅新奇偶遇.係飲完最後一滴酒之後,我覺得自己係孤獨嘅,然後我頭也不回又去尋找下一個偶遇.
詳閱82年Lafite固然係一支好酒,但係絕對唔代表世界上無其他好酒,更加唔係驗證好酒嘅唯一標準.可能好多人都聽過,ChLafite係屬於「五大酒莊」之一.所謂「五大酒莊」,係指ChLafite,ChLatour,ChMargaux,ChMouton以及ChHautBrion五支酒.所以最最最基本咁諗,起碼都要知道ChLafite有其他同輩兄弟掛.
詳閱好多人夾食物或者煮某啲地方菜式時,會用返當地出嘅酒.煮家男人示範中亦正正用左一支Tuscany區嘅Chianti.呢個做法其實極大機會係正確嘅.好簡單,係悠長歲月嘅演進同埋淘汰之下,既然個種食物,同個種酒,係可以係同一個地方,一齊survive到今時今日,喂,就算唔係天作之合呀,都唔會撞到你要掉低筷子掛!
詳閱芝士同紅酒易夾可能好多人都知,但其實好多芝士同白酒或者香檳一樣易夾,甚至好多時係夾得比紅酒更加好.就講芝士火鍋,傳統上多數會用到嘅芝士例如Gruyère或者Emmental,同白酒嘅配合度非常高(當然啦,而我不知道乜乜屋用啲咩芝士嘅……),加上傳統上煮芝士火鍋其實係會加白葡萄酒(一樣啦,而我不知道乜乜屋係點煮嘅……),所以一般我都會揀白酒黎襯芝士火鍋.
詳閱"	b0b2412d84cef36b5644aa06b9525aed
				"中環出更:「有好感」掀恐慌 男政客人人自危
外號「五散人」嘅五名獨立功能組別議員日前開會,除咗講吓點樣加強合作之外,原來亦有就甘威事件進行非正式交流,不過佢哋唔係討論甘威有冇誠信問題或立法會應唔應該調查事件,而係研究點樣避免同類事件會發生喺自己身上!係人都知梁家騮係鑽石王老五,佢擔心自己傳緋聞嘅「危險」最大.(資料圖片)
I.T.豪錄低傾偈內容
其中資訊科技界嘅譚偉豪(I.T.豪)指出,甘威事件發生後,今後佢同幾位女助理單獨傾偈,都係錄定音穩陣啲.醫學界嘅梁家騮擔心,眾所周知佢仲係「鑽石王老五」,傳出緋聞機會特別大.
大輝自爆傾慕對象
保險界陳健波更加慨嘆,就算佢炒晒班女助理改請男人,同樣有機會畀人傳佢有第二樣喜好,分分鐘仲大鑊過向女助理示愛,真係點避都避唔到.佢個女助理事後就特別向佢聲明,話對佢冇乜好感,相信佢辦公室一定唔會發生呢啲嘢,希望波哥唔好因為要避嫌而炒佢.
不過出名口花花嘅廠商會立法會議員林大輝,就認為純粹向女士「表示傾慕」並唔係罪,只要唔涉及鹹豬手或真正嘅越軌不忠,其他人就唔應該說三道四.例如佢近幾年就極度傾慕女歌手孫燕姿,覺得孫好清純同有智慧,屋企收藏咗過百張孫嘅相,每次開演唱會都有捧場,仲次次都坐最前排博握手,晚晚都要聽過孫啲歌先至瞓得着,但咁樣唔代表佢對孫心懷不軌.
問佢太太有冇因而呷醋,大輝就話:「佢夠傾慕張信哲喇!」仲試過要佢使橫手拉關係,混入後台搵張信哲合照.大輝強調唔會因為今次事件而收吓把口,會繼續向啲女助理同女記者「表示好感」,「讚你一句就使死你,點會有人誤會?」對於甘威被指喺事件中講大話出現誠信問題,大輝亦不以為然:「啲高官夠成日講大話喇,日日都話經濟復甦!」
觀塘區議會主席陳振彬透露,佢啲公司職員曾經出現過類似問題,佢嘅處理原則好簡單,如果涉及「夾硬嚟」嘅,就應該報警處理,如果係你情我願嘅,就請佢哋自己拆掂佢,最緊要唔好影響公司工作.佢認為從已知嘅證據嚟睇,甘威事件只係一件私事,唔需要浪費公帑進行調查喎.
卓妮
贊助商:"	2eae5eb0bb6ad90f1c13385058bb0798
				"(機場特警)何依婷曾被狠批「典型整容樣」 曬童年照力證純天然
前港姐亞軍何依婷因躋身「是非精」行列人氣急升,其後更獲監製睇中參與新劇《機場特警》,與楊明飾演情侶!在劇中,飾演網紅「安安」的她一出場就坐上楊明大髀,更被對方任摸,場面大膽.其實何依婷參選以來,由於五官精緻,更似足整容韓星朴敏英,而被網民批「典型整容樣」!
現年26歲何依婷出身草根家庭,但憑住自己的努力考上香港城市大學商學院主修資訊系統學系環球商業系統管理課程和副修心理學,她更獲得獎學金資助,遠赴美國史丹福大學,英國利兹大學及中國上海復旦大學作交換生.她接受myTV SUPER訪問時,就透露自己在考DSE時曾一度入院:「喺考歷史前一晚我係入咗醫院急症室,等到凌晨五點先見醫生,因為我係咁嘔,佢叫我打止嘔針,我就問打完會唔會眼瞓,佢答會.咁我就話唔打,因為聽日要考試,聽日個試係影響我人生,咁我就即刻返屋企……考嘅時候係半身麻痺,呢樣嘢都係我好由細到大好欣賞自己嘅地方.我係唔會放棄,決定要做嘅嘢一定要做到,無論要用幾多努力,都一定要做到.」
何依婷入行後,由於五官集齊眼大臉尖鼻高的元素,被網民狠批「典型整容樣」.但在訪問中,她就提供了三張自己的可愛童年照,照片力證她從小就是美人胚子,而且下巴根本就是「由細尖到大」!
點撃下圖睇絕密童年照!
今次在劇中何依婷不單是湯洛雯的好友兼同屋室友,更是與楊明拍拖兩年的女友:「我第一日開廠,第二場戲就要坐佢大髀,其實好尷尬.拍完第一Take導演就話唔得,你哋好似唔識咁,你試吓坐佢大髀喇!咁我話真係坐?反正我都拍緊劇,豁出去啦!」"	62507ed7cb5937bb7b770112e7aef22a
				"2010年6月3日 星期四
今日係哩個 trip 最後一日,一於買盡佢.早餐後先 check out,寄存行李後順便買埋去機場嘅車飛,攪掂就出發去shopping啦.
由於晏晝就要走,所以今日全日晌池袋活動,我哋先去 Tokyu Hand 行咗嗰圈,再去 Sunshine City 行.去到 Sunshine City 就兵分兩路,我就行街買衫,老公就帶洛洛去玩具反斗城玩,約定1個鐘後等.1個鐘後 join 埋佢哋再晌 Sunshine City 行一陣 就去食lunch.今餐食牛肉飯,平平哋又幾好味.
食完就到我帶洛洛去 Toyota Show Room 玩, 等老公行完街街再反嚟 join我地.意猶未盡,行埋 Parco,買咗一包二包,就反酒店pack 可行李,坐 shuttle bus 到機場啦.
(Day 5 完)
2010年6月2日 星期三
今日我哋去市郊,我哋第一個目的地係深大寺.早餐後就搭JR站到新宿,再轉京王線到達調布市,去到調布已經見到好多鬼太郎嘅公仔,巴士又有,燈柱又有.果然係調布市嘅名物.
去 深大寺要再轉巴士,响巴士站等咗一陣就有車嘞.車程其實唔長,不過巴士行得好慢,所以差唔多半個鐘先到.深大寺最出名就係鬼太郎茶屋,雖然我哋唔係特別鐘 意鬼太郎,但响度映吓相都幾得意,再行埋d手信街,就入寺行吓,映吓相.見差唔多肚餓,就食 lunch.lunch 食呢到好出名嘅蕎麥麵,老實講,我就覺得呢餐好麻麻.食飽就去下一站,浸溫泉嘞.
由深大寺行去浸溫泉唔係太遠,要穿過民居,行咗大概十15分鐘就到嘞,不過點解咁靜嘅?原來今日休息?!真係好失望,唯有原路行番去深大寺再撘車到吉祥寺.
等巴士等咗半個鐘,坐巴士坐咗大半個鐘,摔之去到吉祥寺嘞,我哋行咗陣01city同無印,就向住井の頭公園行,沿路好多小舖,感覺幾優閒,但因浸唔到溫泉,覺得硬係嘥咗d時間咁,所以無乜心機再慢慢行,寧願爭取時間去上野買手信.
我 哋搭番JR落上野,到二木の果子買咗d零食做手信,就番池袋.今晚我哋食蟹放題,到池袋先到餐廳預約,再番酒店放低d嘢,休息一陣欣賞吓日落就出門口.由 於時間尚早,响東武行咗陣先去餐廳.去到餐廳發現有d唔妥,點解成8點一個客都無,嘅然嚟到,之前又預約咗就點都會响度.我哋一叫咗個放題,但原來所謂放 題只係任食蟹,但唔包括其他料理,d蟹咁高旦白質,齋食蟹個胃會好辛苦,加上d蟹好咸,食咗一轉已經唔想再食,好彩放題包一碗蟹粥,叫做好味d.我哋由8 點鐘坐低至9點零鐘埋單走人,除咗我地之外間舖一個客都無,可想而知呢間嘢幾唔惦,唔好以為呢餐平呀,埋單都要成1萬1千幾円,真係又貴又唔好食!食完飯 返酒店執行理,預備聽日走喇!
(day4 完)"	05974fb5f05a4ed6ca27df975be7692e
				"大概兩個月前知道有呢餐廳
口碑好似唔錯~
好! 就決定十二月朋友生日去呢度慶祝~
叮囑下係一個月前就打去BOOK 枱
順利訂左十四個人
前兩三星期就比左訂金三百大洋
終於黎到BBQ當日
大埔火車站再轉75K巴士
半個鐘後到達龍尾村 再向車尾方向行一陣就到啦~
入到去… 比錢先~
位位$128 任食三小時
野食包括平時燒野食腸呀丸呀扒呀咁
特別D 仲有腐皮大蔥南瓜雞軟骨鴨胸蕃茄茄子羊扒香蕉洋蔥韮菜蒜蓉多士鯖魚煙肉蕃茄卷金菇肥牛卷銀杏豬頸肉豆角秋刀魚冬菇
仲有一人一隻大蝦同一件菠蘿
另外每個爐$40 跟爐送上一煲蜆 同 芝士蒜蓉西蘭花/金菇
其實呢度唔似平時 BBQ 要用ge燒烤叉
正確d黎話應該話係串燒
一黎就食左好多串牛肉雞肉
自己可以撒上香草孜然等等
整體黎講呢度真係唔錯
食物質素高 種類又多 refill 速度又快
特別點評以下幾款:
大蔥
燒過ge 大蔥絶對無辣味/草青味
反而更加多汁同甜味
當然唔包括燒焦左ge外層 =p
茄子
最特別係 原! 條! 燒!
燒到中途係中間切開
見到佢係度呼吸XDDD
燒到軟棉棉又多汁
不過我地太輕手 調味調得唔夠~ 可惜可惜~
蜆煲
未開始ge 時候見佢好似得d 蜆
之後又以為佢係清酒煮
食落其實佢真係乜調味都無
只係用返蜆入面原有ge 鹽水黎煮
幾乎全部蜆都可以打開口
再加上原本乾水ge 蜆煲煮完之後有唔少水
証明大部份ge 蜆都仲好新鮮
蜆肉其實唔算大粒 不過勝在無沙
食左咁多隻都食唔到有沙
所以我諗佢都吐左一輪沙先黎到我地面前
平凡的心機之作XD
羊扒
出去拎野食拎左幾次終於拎到啦!!
大大件 脂肪唔算多 所以羶味唔重
連平時唔食羊ge 朋友都食到一啖
加上真係燒曬咁多面封住d 肉汁
又燒到啱啱好熟
食ge 時候仲見有粉紅色兼無血水
真係好正ar~~肉質嫩滑又有少少咬口 唔會咬唔開亦唔會攝牙罅
食ge 時候有少少羊羶味 但係又唔會殘留係口腔好耐 如果可以加埋薄荷就好啦*v*
菠蘿
本餐亮點!!
印象中ge菠蘿梗係一個字! 酸!
而且就算浸完鹽水 食入口都會有少少唔舒服
(因為菠蘿有菠蘿酶… 可以使肉類變得軟嫩)
燒過ge 菠蘿 酸味沒有了 多汁而且甜味提升
甜度完全可以媲美罐頭菠蘿
其實食一件真係唔夠!!
香蕉
原隻咁燒左2隻蕉
第一隻燒到d 皮黑曬之後再燒到有少少水必出黎
(第一次見”香蕉汁” 仲要係一d 都唔杰 完全係液體狀)
嗯~ 好啦 切開佢再加d 朱古力漿先~
不過隻蕉燒得唔夠熱唔夠透 所以食落同無燒差唔多
再戰第二隻!
今次燒到佢勁多汁必出黎先食
熱辣辣而且軟棉棉 差d 連夾都夾唔起
正過第一次好多!!
下次食記得要燒到見到好多汁先好罷休!
唯一ge 缺點就係$128只係包一罐汽水 同埋額外ge 調味例如蜜糖蒜蓉要另外比錢
如果可以連飲品調味都包野真perfect勒!
呢度絶對係4-5個朋友去ge好地方! 期待下次encore!
提提各位 呢度比較適合天時冷ge時候
因為我係二十度以下ge 天氣 都係除左外套著住短袖衫黎食ge
味道: 8.5/10
環境: 6.5/10
服務: 7/10
人均消費: $128 人頭費+$40爐錢+額外ge飲品/調味料"	19e7cf1a48a1cd46442eae9104ffc505
				"巨乳索模 DD級決戰
2022年09月23日 23:00
成人模特兒界不乏巨乳級索女,今次就搵嚟Penny Mathias及Hannah Claydon嚟個大比併.(互聯網)
美規嘅DD Cup即係有幾大?簡單嚟講係日規嘅E Cup.事實上,喺英美成人模特兒界不乏呢種巨乳級嘅索女,今次就搵嚟Penny Mathias及Hannah Claydon進行比併,睇吓邊個至係男士心目中嘅孖D女神.
紅得低調
喺唔少人眼中,做得成人模特兒都係抱住一個目的,就係希望能夠極速名成利就,只係喺美國成人模特兒界中,卻有一位與別不同嘅索女,佢就係喺美國加州出生嘅Penny Mathias.
佢憑住美艷樣貌以及一對34DD巨乳,而紅透美國成人模特兒界,自2006年起便活躍於各個成人網站及男士雜誌,拍攝嘅火辣寫真更係相當吸睛,但係佢有別一般嘅成人模特兒,雖然人氣強勁,卻鮮有接受媒體訪問.難得佢曾喺一本雜誌訪問中透露,之所以紅得嚟低調,原因係佢本身性格內向,唔想因為工作而影響到自己嘅私生活,更唔希望因而打擾到屋企人.話雖如此,但關於Penny Mathias嘅私生活,始終一直備受粉絲關注.
Penny Mathias
出生日期:1984年4月3日
身高:154cm
三圍:34DD-26-34
夢想入行
唔少成人模特兒都自稱之所以投身模特兒界,只係為咗圓兒時嘅模特兒夢.不過呢個理由嘅真實程度有幾高,相信大家心裏有數,但喺英國出生嘅Hannah Claydon,卻真心想成為一位模特兒,縱使係成人模特兒,佢都在所不惜.
佢表示早喺15歲時,已經開始從事模特兒工作,當時佢以成為首屈一指嘅模特兒為目標.點知成年後,身高一直冇再增加,因而成為佢圓夢嘅最大障礙.既然冇得做模特兒,佢便開始諗其他辦法,喺經理人嘅介紹下,2004年便展開成人模特兒嘅工作,當時佢諗住只係畀自己一年時間,如果喺限期前未能做出成績,便會返回大學繼續法律學位嘅課程,結果住迷人外形及火辣身材,成為炙手可熱嘅成人模特兒.
Hannah Claydon
出生日期:1986年3月13日
身高:152cm
三圍:36DD-26-36
第1回合
鬥靚燈
兩位DD級燈神,胸前一對巨型車頭燈確實養眼,當然燈雖然夠大,但大得嚟係咪好唔好睇卻係另一回事.睇吓Penny Mathias嗰對車頭燈,外形渾圓堅挺脹卜卜,相反坦言僭建嘅Hannah Claydon,質感硬磞磞,梗係唔夠天然咁吸引啦!
第2回合
鬥美股
高質嘅身材唔係一味靠巨乳就得,仲有個吸睛靚股,睇起嚟先至有視覺平衡感.如果從呢點嚟睇嘅話,兩位超人氣成人模特兒均屬高質身材,只係大家唔好漏咗,Hannah Claydon嘅臀圍比Penny Mathias大兩吋,同時身高又只得152cm,外觀上更加養眼.
第3回合
鬥吸金
唔少人氣成人模特兒都會經營社交網平台,不過性格內向又低調嘅Penny Mathias自然冇咁做,反而Hannah Claydon就相當積極,社交網擁有超過31萬位粉絲,更開設埋OnlyFans帳號,實行全力吸金.
引人入「性」
嚟自美國嘅Penny Mathias同英國嘅Hannah Claydon,兩位索女對車頭燈固然吸睛,只係講到引人入「性」,小弟就覺得非Hannah Claydon莫屬,事關佢嘅挑逗功夫一流,每當睇到佢嘅火辣寫真時,就會令人心跳加速,呢啲咪就係巨乳女神嘅魔力囉!"	33c518758f11794efbdd24e2a5de9556
				"溫莎 , 溫莎位置係假日酒店旁邊 , 入口好明顯下而且有少少簡陋 , 問口冇人
招呼 , 自己走上樓梯之後有服務員帶入更衣室 , 換完三要走入一段曲捷gea路
去衝涼 , 哩一part 好唔方便, 而且好多人會望到你光脫脫, 衝涼格好簡陋而且
透明玻璃門可以望見其他ching衝涼 ( 適合gay 佬 brother 一齊玩) , 衝完涼後服務
員帶入休息室 , 休息室可容納15 - 20 人 , 另有1 間房仔隔住大魚缸係簡女專用
細佬大約10:00 p.m. 到達現場 , 全個大廳得2 個人 , 真係小得可憐 可能時間尚早
食左件腿蛋字之後叫男經理安排簡女 , 女女一行14, 15 人, 全部北妹穿著性感bra top
服飾 , 質數過得去啦 有一半可食用 , 我當然簡左件好好笑容的東北妹 ,
條女身材唔錯 , 1.68米高 , 好波路 , 好淫同鹹濕下, 我簡左條女之後 , 佢已經急不
吸代走上我張椅搞我細佬 , 我當然唔客氣要抽下水啦 , 條女對波幾好手感, 不過
lin 頭好黑 , 大家係休息室玩左好耐係時候要上房入正題 , 上到房好舊下
有花灑 同坐椅 ( 洗車底專用 ) , 我第一時間同女女講我要做2 次 , 女女
話公司policy 只可以出一野 , 我當然花言巧語說服女女比兩次機會我, 先開波女上
男下 , 10 分鐘比佢KO 左 , 之後清潔下同休息下 , 同女女吹水 , 原來女女經歷妓女
生涯已有多年 , 由老家 , 到東莞 , 珠海同澳門 , 女女精通2 文3 語, 最令我驚訝女
女可以講英文 , 因為佢曾經比日本仔同台灣佬包養 , 女女能歌善舞 , 真係奇人
時間過得好快 , 60 分鐘又過左第二野都冇出到 , 女女留電話比我叫下次CALL
佢出去玩 , 總括哩間溫莎SAUNA $1138 包船飛都玩得過 , 當然最適合Budget少同
初初去澳門玩gea Ching 啦
平有平玩, 都係可去之處"	c4b5129bf41c0cbd4f6f34a5fd911585
				"波普拉茲馬里賓斯 必去景點及瓦倫西亞港附近酒店推介
累積 10 晚,送 1 晚
仲可享精選酒店神秘優惠價
波普拉茲馬里賓斯必去推介 - 瓦倫西亞港
想去 波普拉茲馬里賓斯 自由行?等 Hotels.com 帶你玩盡 波普拉茲馬里賓斯瓦倫西亞港 啦!留意我地文章,話你知去波普拉茲馬里賓斯 有咩必玩必食必買推介.仲有旅遊貼士,提你有咩需要注意,包你玩得開心又盡興!除此之外,我地仲會介紹埋波普拉茲馬里賓斯瓦倫西亞港 附近有咩酒店,等你更加容易計劃行程,慳返酒店來回景點嘅時間.
波普拉茲馬里賓斯瓦倫西亞港 自由行
去得波普拉茲馬里賓斯瓦倫西亞港 自由行最緊要一定係揀啱日子去.一啲熱門景點例如,波普拉茲馬里賓斯 嘅 瓦倫西亞港,喺旺季嘅時候通常人流都比較多,所以識揀一定揀淡季去,一來人比較少,二來有某啲景點嘅門票會比較便宜.如果真係撞正旅遊旺季,咁大家前往嘅時候,就要注意交通情況同埋有無人流管制措施啦.
波普拉茲馬里賓斯瓦倫西亞港 交通
想去瓦倫西亞港 暢順無阻濟,最好就係出發前,睇清楚波普拉茲馬里賓斯瓦倫西亞港 附近嘅交通情況,仲有各種前往方法.記住要搵多一兩條後備路線,因為慎防出左交通狀況,都可以即刻轉用其他路線前往,咁就唔會miss 左個景點啦.如果你去嘅時候係撞正旺季,咁就要睇下有無交通同人流管制措施,以防去到無車搭又或者遇上塞車情況啦.
波普拉茲馬里賓斯瓦倫西亞港 必食必買攻略
波普拉茲馬里賓斯瓦倫西亞港一直都係旅遊熱門地點,去到波普拉茲馬里賓斯瓦倫西亞港,除左觀光之外,當然要搵下當地有咩必買手信帶返香港俾朋友啦!但買手信嘅時候,都要睇清楚物品嘅出入境條例,浪費左錢送唔到禮物事少,觸防法例就事大啦.除左必買手信,當然要留意有咩必食推介啦!大家最好出發前做定資料搜集,咁就唔會到時浪費時間臨急搵餐廳,又可以食到好野啦!"	5fb7c2a8ccfdb15421fb8a4745d5a365
				"都市專訪 目標一致 Dear Jane
樂隊Dear Jane成軍15年,走過不少辛酸路,從地下樂隊到簽唱片公司,經歷成員轉換,出席活動來支持的歌迷卻寥寥可數,作為樂隊在樂壇上生存更是難上加難,但他們從沒有想過放棄,等了多年終於一圓紅館夢,3月正式殺入紅館!
撰文:卓妙燕
採訪:黎寶倫
攝影:ChaseK
髮型:Jamie Lee@JamieLeeHair
化妝:German Cheung
等了15年,Dear Jane首個紅館演唱會《Yours Sincerely Live 2019》終於在3月16至17日舉行!4子對於第一次在紅館舉辦演唱會都大感緊張,興奮,成員Howie說希望這次演出在視覺上能帶給大家另一番感受,他們更明言演唱會上會「玩火」,「導演話唔好淨係玩噴火柱因為太普通,玩火不如玩盡佢,所以變咗度度都有火!」
紅館夢終成真
出道多年現在才正式踏上紅館,對他們來說不會太遲,反而是剛剛好,Tim直言:「你去做每一樣嘢唔係去強求,強迫去發生呢啲嘢,我覺得有咁多人肯去一個地方聽我哋嘅歌就係呢個時候!」Howie也補充說雖然很想說遲了,但這個舞台的確是來得剛好,「今次係比較大型少少嘅演唱會,買飛前一個月嘅體會係好多粉絲話『等咗你哋好耐』,我寧願人哋話等咗你哋好耐都好過話『你咁快開紅館喇?』」
對於踏上紅館是否圓夢,他們卻認為紅館是一個里程碑讓他們繼續玩音樂,Tim說:「我覺得我哋嘅夢唔係停喺紅館開到演唱會咁簡單,其實畀到一個鼓勵同強心針我哋繼續去玩我哋嘅音樂.我哋咁多年都係抱住個心態係去任何場地表演嘅時候,個場地有幾多人想嚟聽,我哋就去嗰個Size嘅場地去唱畀佢哋聽.今次喺紅館開對我哋嚟講係非常開心,因為估唔到一個容納到咁多人嘅地方肯買飛嚟睇我哋,我哋一路都係抱住一個咁嘅心態去做每一場騷!」
用初心做音樂
Dear Jane近年來雖然獲得不少獎項,得到大批歌迷的支持,但原來他們也曾走過一段艱辛的路,甚至每月只靠公司所給的3,000元零用錢生活,「點都會辛苦吓,唔辛苦係冇意思,個個話夾Band好辛酸,其實個個出面做歌手都好辛酸!做任何嘢你想有成績,想去行得更遠都一定會好辛酸,最緊要係清楚自己做緊咩同自己鍾意做咩,所以大家唔會覺得辛酸,反而舒舒服服更唔似夾緊Band啦!」
2018年是Dear Jane大豐收的一年,Howie笑言最開心的是能在叱咤上首奪組合銀獎,「最開心係我哋終於可以喺呢個叱咤攞到銀獎,攞咗3年銅獎,咁就進步咗一級囉.」至於紅館夢成真後下一步想做甚麼?成員Jackal希望能去更多不同的地方演出,「近幾年去過好多地方,先發覺有好多講國語嘅歌迷走嚟同我哋影相,佢哋由我哋嘅歌,MV而鍾意我哋.我哋嘅目標唔係去紅館去邊度,而係好專心做我哋嘅音樂,咁就可以去唔同嘅地方演出,呢個係強化咗我哋嘅目標!」"	567de89d68b796b7b3c66a7ddd59cd2f
				"鍾意一套戲可以睇好多次,電視播親都睇晒,唔出奇,但入戲院呢?個人最高紀錄好弱,《魔戒2 雙城奇謀》入場睇咗三次,《復仇者聯盟4:終局之戰》呢?都有二刷嘅,但想唔想像到係每日二刷?呢位32歲男Ramiro Alanis就自2019年4月26日起,94日間入咗場191次,即係最少每日睇兩次,有時要睇三次,睇足三個幾月……早前呢個紀錄就被健力士世界紀錄確認,而之前嘅紀錄保持者係NemRaps,都係睇Avengers,不過係第三集《復仇者聯盟3:無限之戰》,入場睇咗103次.
Read more ›Tag: Avengers
「We’re gonna Win, Whatever it Takes.」你刷咗幾多次?一刷二刷三刷?之前喺網上見到有人九刷已經好誇張,估唔到美國有人116刷!係,噚日仲係114次,今日已經睇咗116次!佢叫Agustin Alanis,佢之前仲Cos過美國隊長拎起雷神之搥!因為平日要返工約10個鐘,所以「只可以」睇到兩次約六個鐘,但到星期六,日,就可以一日睇4至5次!套戲4月26日先喺美國上,唔夠兩個月,真係服.不過佢暫時未得到Guiness World Record認
... 
nity War》103次.
Read more ›二刷咗未?三刷夠瘋狂喇啩?都未及得上一次過睇22套電影緊接《復仇者聯盟4:終局之戰》嚟得癲!呢位外國傳媒MEL記者Brian VanHooker就親身喺4月23日朝早9點入場,參加呢個喺美國紐約AMC Lincoln Square舉行嘅Avengers馬拉松,由《Iron Man》開始睇到Endgame,連踩59小時!票價$125美元係幾抵玩,但都要有熱情先掂,直情有人喺戲院入面瞓地下先頂得順到最後.而寫文嘅主角就話睇完Endgame之後有人好激動有人好興奮有人喊,而佢就好安靜……同埋應該好眼瞓.
Read more ›呢條片係喺聖地牙哥Comic Con播嘅,o依家官方就發佈咗喇,講嘅係《Captain America: Civil War》冇出場嘅「雷神Thor」去咗邊.佢去咗澳洲,做啲咩呢?探訪吓學校,同學生講吓邊個係Vision,又講解吓無限石,又同「變形俠醫Hulk」傾吓計咁,而且傾緊嘅時候,Tony Stark仲咁啱打電話嚟……至於被問到佢哋班友打交冇預佢有冇唔開心,佢話……呢條片嘅導演Taika Waititi,亦即係《
...
近都成日有10K比賽跑,但就唔係迪士尼官方搞.如果香港迪士尼都搞個超級英雄馬拉松,啲獎牌有咁靚,我諗都幾多人會落力訓練再參加.美國California嘅Disneyland喺11月12至15日就會有5K至半馬嘅比賽舉行,小朋友跑就有「Ant-Man」獎牌,5k就有「Thor」獎牌,10K就「Captain America」,如果你跑半馬「Avengers Super Heroes Half Marathon」又完跑,就有「Avengers」獎牌,背面都有唔同嘅超級英雄標記!但係,點解冇Iron Man呢?係咪因為佢平時少做運動?
Read more ›好正!我記得好耐以前都有隻橫向街機X-Men都好正,有得用Iceman,cyclops……今次呢隻就有呢種Feel喇,佢都話有參考1991年「Data East」出嘅《Avengers》街機.主角係復仇者聯盟,但就變做3頭身,但玩法一樣係超正嘅橫向動作!可惜,呢隻遊戲暫時只得DEMO玩,因為只係fan made,入嚟有佢將製作過程37小時壓縮成15分鐘嘅影片睇,佢話如果大家支持佢,會有得玩之餘,仲隨時有埋其他角色.
Read more ›"	627950ef3285df9e17949defe74de30d
				"發佈時間:00:00 2023-03-13
攝影:錢文坤 場地:No.2
Wiyona好滿意過去1年成績,除了工作接踵而來,還有機會首度在馬來西亞《McM Global Awards》奪得「Asia Pacific Most Promising Actress」(亞太最具潛質女演員獎),不論對自己及屋企人都算有交代.
完成小目標儲自信心
Wiyona領獎時剛巧在當地拍攝《千謊百計》,「拍緊戲突然收到通知有獎拎,最初仲以為係最佳服裝獎嗰啲,哈哈!當時太專注拍戲都冇乜感覺,直到真係見到個獎,就記起阿媽講過好想見到我攞獎,本身只想做好演員,但阿媽咁講啟發咗我要有目標,今次就當係熱身獎,希望之後每個演藝工作都要做得更加好.」
Wiyona習慣每年年初都會訂下多項目標,用來激勵自己未來日子努力向前,「我會將目標寫喺記事簿,而且唔會淨係寫大嘅目標,人要有動力,一定要有啲細目標做到,你先可以儲到自信心去做一件大嘅事,所以大細目標都會寫落去.」去年Wiyona順利完成7,8成目標,包括:簽新公司,做電影女主角及攞獎等,今年她最希望全力在電影方面發展,而且能夠轉型成功,「自己已經建立咗打女形象,想喺演戲方面多啲進步,希望演多啲唔同嘅文戲,無論悲情又好,愛情又好,畀大家睇到我除咗識打仲有喺其他方面落咗工夫,啱啱喺馬拉拍咗《千謊百計》,成套都係文戲,仲要扮演唔同角色,對我嚟講好大挑戰.」"	738e82c2db7f1db11908df6ec98a60a8
				"荃灣親子好去處 IKEA返嚟喇!
每年,除左出城探親外,都總有一次有機會出城,就是每年新年前的大減價
之後,你突然說要離開
我也沒有大感覺
兜兜轉轉,你終於返嚟喇!
要開一間舖實在不易,辛苦宜家的每一位!
荃灣IKEA
去到八米半商場門口,有一種感動,因為喺屯門出嚟,只要一程車就到門口喇!
荃灣IKEA同世界各地既IKEA好唔同, 皆因佢有4層,3樓係top 5 受歡迎既room setting, 5樓就係家飾部,6樓係傢俬部,而7樓就係最愛既餐廳同波波池!
一去到,即時殺到波波池!
呢一片smaland並不small! 可惜心心未夠90cm,只可以睇下啦,不過喺滿口見到哥哥姐姐玩都已經好開心喇!入去仲會探熱添! 真係見到有發燒小朋心唔俾入去啊!
*提提朋友仔,如果想玩一早嚟左攞籌先,唔駛等咁耐啊!
真正親子餐廳
可以俾你一路食睇佢一路玩,又唔怕俾人捉走,而且仲有抵到爛既兒童餐!唔知係咪只有荃灣店先有呢?餐廳既PLAY TOWER可以俾你一路食一路玩
心媽到訪荃灣宜家小貼士
1. 正式開業日期係10月11,記得,唔好早去啊
2. 八咪半商場仲有好多好野食
3. 車位好有限,可以泊愉景或者地鐵
小恩子的港女生活簡介:
由全職工作轉為全職母親,愛煮,愛食,愛減肥,愛帶心姐四圍去找新鮮事,每天生存都是為家庭,想與我一起分享家事! 多點到訪吧!"	24cb0eda2faa3e91b36220d63771edb2
				"早前提到營幕嘅基本spec,今次就講營嘅種類.先要分4類: 充氣式,自動式,搭建式,速開式.
以搭建方式劃分營幕
1. 充氣式 Inflatable Tent
無營骨嘅設計,只需要充氣就可以使用,因考慮到安全性問題,所以一般都會用到重及厚嘅物料,收納同展開都相當大,所以非主流.
2. 自動液壓式 Hydraulic Pop-Up Tent
雨傘般設計,一開一閂都非常方便,不過因為關節太多,壞嘅機會自動會提高,亦因為關節太多,收納非常大舊.同時無乜公司投放資源去改良,所以通常弱不禁風.
3. 速開式 Pop-Up Tent
幼鐵枝扭曲設計,一打開就會自動成營,因要鐵枝要幼到能扭曲關係,所以相當受唔起考驗,布料亦不能太重,否則鐵枝未得支撐,當玩具好了.
4. 搭建式
用營骨/營柱做支撐配合布料搭建而成嘅設計,最常見嘅類種.穩唔穩陣就要睇營嘅物料,布料等,詳情可以參考: 布料知識
以上4種係指搭建方式,但一隻營安唔安全,都要睇佢嘅外形設計嘅,而營又有分.
以外形劃分營幕
1. 人(A)字營 Ridge Tent
三角朱古力咁嘅形狀,用兩枝 pole 去支撐,再用營繩拉好搭建而成,屬 non-freestand 形.經典設計,單層營居多,所以比較輕身但抗風力同跣水力都唔係特別好,為咗避免食風,一般都比較矮身,同時因搭建時需要固地點多,所以對地形限制比較大,
2. 蒙古包 Dome Tent
頂圓加底部四方/長方咁嘅形狀,用2~4支骨交叉搭建而成,屬 freestand 形.流線形嘅外形方便跣水同抗風,而圓頂嘅設計更可以抵抗唔同風向嘅風,搭建快又方便,可惜 tent pole 有啲多及長,收納會比較大舊.
3. 魚骨營
外形比較難分,但 tent pole 係採用「單Y」or「雙Y」搭建而成,同屬 freestand 形,改善咗蒙古包嘅 tent pole 問題,而搭建同樣快且方便,收納更細更輕,但犧牲咗空間同抗風力,雖然係咁,依然係主流類型.
4. 金字塔 Pyramid Tent
外形就係金字搭形狀,用一枝 pole 及足夠營釘搭建而成,屬 non-freestand 形.金字塔嘅外形可以提高缷風及跌水能力,搭建就比較需要經驗,中間枝 pole 又阻手阻腳 (雖然有方法去除),收納雖然細及輕,但需要配備其他裝備如: 內帳,行山 pole 等,固定點又多,令人又愛又恨.
5. 單圈式營
外表似太空倉嘅形狀,用一枝彎曲嘅 tent pole 配搭營繩搭建而成,屬 non-freestand 形,單圈式營非常之輕,收納又細,但換來比較難搭建同需營繩比較多,另外要靠布料本身去抗風雨,唔建議新手用.
6. 隧道營 Tunnel Tent
外表一睇就知叫隧道嘅形狀,用多個彎曲 tent pole 配搭營繩搭建而成,屬 non-freestand 形,輕得黎相當大空間感,但横風係硬食,加上要勁多固定點,搭建時要留意返地形風向.
7. 「測地線」營 Geodesic tent
中文都唔知叫咩,照翻譯做測地線,外表有啲似蒙古包但明顯多幾條交叉 pole,屬 freestand 形,真正極地用,所以多數都係4季營,交叉 pole 設計令到成隻營安全度增加,但同時又會增加重量,不過去到極地,安全性重要好多! mountaineer 必備!
其他仲有如: 雙尖,部落營,家庭營,馬戲團等.但通常用於 glamping,所以注意事項比較少,有機會先再繼續.
老hike都去camp Facebook專頁
老hike都去camp 網站"	06c595bb71f918dba25d095be22b6141
				"(為愛妻扎根香港 外籍廚師炮製浪漫每一餐)Al Pesto
今時今日想成功?不單單要愛上你嘅工作,最好直頭將最愛嘅事化為事業咁投入去做.所以嚟到堅尼地城一定要去呢間意大利餐廳Al Pesto,因為店主將佢喜愛嘅意大利美食都帶俾大家,佢仲因為老婆而紮根香港添.一個有愛又熱誠嘅人,整嘅食物一定特別好味.
淨係睇個店名都已經感受到意大利嘅氛圍,Pesto(香蒜醬)係一種起源於北意大利嘅調味醬,店主會用嚟煮意粉㗎.入去已經好鍾意水吧嘅設計,好似迷你酒吧咁,紅色枱布仲俾人熱情嘅感覺添.
平時食西餐都係等到主菜先會有所期待,但係呢度絕對會推翻呢個諗法!首先Soup of the Day是日餐湯(HKD48)係特!濃!超!鮮!甜!嘅蕃茄湯,用料十足好開胃,小編完全感受到咩叫誠意之作,加咗少少忌廉仲好似咖啡拉花咁靚.
飲完湯一陣就上Pizza Parma巴馬火腿薄餅(HKD119),瑪加列薄餅餅底少少煙韌,巴馬火腿都算厚肉,芝士就選用最有名嘅巴馬臣芝士,配埋火箭菜清新啲,唔洗怕一下塞飽你.
Chicken Mushroom Risotto蘑菇雞肉意大利燴飯(HKD133)用忌廉煮成,意大利飯保持到彈彈哋嘅口感,唔會過腍,仲有少少焦香味,好考廚師功夫㗎.
咪以為呢個係肉醬意粉,Spaghetti Promodoro意粉(HKD109)係用新鲜梅子蕃茄配羅勒煮成嘅素菜意粉,要用好多個鲜蕃茄先煮到咁多汁,唔係同你講玩!
呢度仲有牛扒同羊肉都好鮮味,啲肉係澳洲或紐西蘭飛過嚟㗎,想配酒的話亦可以搵店主向你推介.
Al Pesto
電話:2818 4660
地址:西環堅尼地城厚和街6-18號滿發大廈地下E舖
營業時間:星期一至日:11:00-15:00;18:00-23:00"	981afabb50a544f53da47f22fe90d1a3
				"對唔住,呢篇文1999
不過,我呢個moment真係好興奮,心情好難去平復,搭緊紅van都要打我嘅感受出嚟,所以各位,請體諒我嘅1999.
唔知大家知唔知,M記粟米批係乜東東嚟,但係對我嚟講,係非常有親切感,係難以磨滅嘅童年記憶.
記得喺我小學嗰陣,M記出左三款驚天地,泣鬼神嘅產品,一款係韓式烤餅,另一款係飯tastic,第三款一定係___批,當年佢出左芒果批,香芋批同粟米批,其中最迷倒我嘅,一定係粟米批.
我自細已經好鍾意食地門粟米蓉人地就會腐乳撈飯,而我就好鍾意粟米撈飯,而家去到我住宿舍,入倉嘅必須品一定有地門粟米蓉.
粟米同M記批呢個配搭真係世界級,冇得輸,鬆脆嘅外層,加埋甜甜嘅粟米蓉,食完真係嘩一聲,好鬼正,去到打緊字呢刻,我都好似細味緊個粟米批咁,甜絲絲.
最重要最重要嘅係,佢係香港M記發展史上嘅一個謎,我問過身邊好多人,大家都好似唔知佢存在過咁樣.
曾經有朋友問我,M記最好食係咩?將軍漢堡?真膚淺.蘋果批?未算係最好食.咖哩漢堡?同食屎差唔多(我指個賣相).我答粟米批,個個都目澄口呆望住我,個表情就好似知道梁振英唔講大話,曼聯唔踢英超,嚟香港踢港甲一樣樣.
我發覺有兩種M記產品,我身邊嘅人係冇印象,第一係粟米批,第二係粟米魚柳飯.
大家淨係知道而家M記有飯食,但係完全唔知道M記14年前已經賣緊飯.我記得,2000年個書展,我同屋企人去行完通宵,去左M記食宵夜,我當時就去左食嗰個飯,同外面嘅粟米魚柳飯差唔多味.
大家去到呢度,可能會懷疑我點解做左M記打手,連14年前嘅嘢都咁清楚.
我梗係清楚啦,因為佢係我有記憶以來,第一次腸胃炎呀嘛.
我對M記一直以來都好有感受,除左小學做專題研究成日去食,10歲時喺安定M記開過生日會,我最深感受嘅,一定係M記粟米批.
今年粟米批重出江湖,我敢講,呢件一定係2014年最大嘅事,我咁多年以來最令我振奮嘅M記新聞.
何以自由貿易越加發展,國與國之間的商品和人民流動更為頻繁和具效率,可是各式各樣非法或處於法律邊緣的人口販賣活動卻不減反增?這跟發達地區(包括發展中國家相對高收入的地方)總體就業情況和生活水平大幅提升息息相關,其人民大體教育程度高並集中於尖端行業工作,大批低收入,低技術和厭惡性職位(如製造業,建築,漁農業和家傭等)乏人問津,亟需填補以維持社會經濟正常運作,一旦政府推行的輸入外勞機制未能及時調節,各種非法勞役販賣便應運而生. Read More"	07539ee701fa8f94d49c8452bc0332b4
				"(一行到上去條街就見到呢個大貨櫃放在街上,但無研究,醫
漫步香港 : 北角堡壘街
天氣轉涼,又開始我四圍貢的日子,近年有個奇怪嗜好,喜歡逛街睇餐廳.因為喜歡試食不同餐廳,結果餐廳帶我去不同地區,今次我去左北角堡壘街.堡壘街係北角英皇道轉上去的一條小街,大鄉里的我從未來過,亦唔知有呢條街,今次係為一間咖啡店而來,遲下會分享.一上到去見到有個大貨櫃放喺條街,心想邊個咁把炮?原來條街分兩段,前段好多餐廳商店,後段係私人的,內𥚃多數係整車店,洗衣鋪,補習社,靜悄悄的一個小社區,同下面熱鬧的英皇道有好大對比,食完嘢,行埋隔離明園西街,睇我最喜歡睇的舊樓,眨下眼又過左一晝.
街上有兩間素食店,都幾多人幫襯
無肉食.....希望唔係講生意盤數
行過呢間火鍋店,被室內裝修吸引,條紙紥龍好靚
仲有設計展
呢架可以行上車頂的纜車,瑞士已經有,多一個理由去瑞士
行番轉頭至知係條私家路
真係咁寫
後面有一檔上海小食,都幾多人幫襯
舊建築
去到街尾又有個高左的更亭,好趣怪
街尾係掘頭路,要行條斜樓梯下來,香港區特色
明園西街,又係私家路?兩邊車位係停車場,留意下個收費
舊樓,窗的簾蓬係斜斜地的框,好型
喺地少人多的香港旺區居然有幢空置的樓房
但行到去後面又會有幢平房,有人住的,真正靜中帶旺
一條街,一點新一點舊,香港街道特色
留言列表"	72a4b429ce712bde4dcf5694afd30b8f
				"肚b媽仲好有心機整埋佈置呢!
呢日真係十分唔好意思,我地遲大到!
事源前一晚去婆婆度做節,好夜先返屋企,以至包包呢朝早成9:30先起身,平時佢8點就起身架,好自然午睡都攪好耐先訓著!畀佢訓左45min就拿拿聲抱佢上車!換衫換片都上車先做!
上到車papa又話要去入油 -_-#
去到apm泊車又畀架大貨車頂住.因為apm啲轉彎位好窄,架貨車要慢駛 (>﹏<)
攪到遲上加遲!
上到去pizza express大家已經整緊pizza啦~
剛訓醒嘅包包見到咁多人,完全唔知發生咩事,樹熊咁痴住mama
嗰度啲職員都好好,即刻開個位畀包包
仲有廚師帽同圍裙!
但係包包不嬲都唔鍾意戴帽,口水巾只用平時用開嗰款,喺papa夾硬黎嘅情況下就開始喊,好醜怪呀~
眼見大家都就快完成,mama我都開始著急
拿拿聲開始整pizza
好多材料呀!
其實呢…… 剛兩歲嘅包包係未食過pizza架,所以佢係唔知咩係pizza架,可能因為咁唔太投入
好在有tareworker媽媽同我講解,我先知要做咩 XD
係喎, 話時話我地由結婚yahoo blog識到呢家都有幾年啦, 今次終於見到真身呢..hahaha
ReplyDelete下次出黎要再傾多啲計:D
係呀,好開心你仲記得!
Delete哇,原來你地又係在 PIZZA EXPRESS 食晒個pizza,我地都係啊,哈哈 XDDDD
ReplyDelete包爹太肚餓 XD
Delete話時話果日見你好手忙腳^^包包最後開心真好
ReplyDelete整pizza嗰時真係好手忙腳亂!包包又扭計!好尷尬!!其實佢都開心,係初初太多人佢又唔太知自己做咩咁
Delete話時話果日見你好手忙腳^^包包最後開心真好
ReplyDelete睇到你們分享都覺得好吸引,希望下次有機會JOIN.
ReplyDelete下次一齊玩!
Delete最衰我地黎唔到>.<
ReplyDelete包包都係慢熱型??? 咁佢同Little K 可以做FD, 哈哈...
因為佢地可能到散場先會一齊玩 :P
包包一時時架... 人多慢D, 人少好快WARM UP
Delete包包咁細個都坐定整晒個pizza好叻仔呀,我個fd仲慘,個仔扭眼瞓結果要自己整埋(個仔去左瞓覺)^^""
ReplyDeleteHAHA, 咁我好過你FD少少 XD
Delete後生應該講緊大爺媽啦~
ReplyDelete我都好開心見到包包同你地,不過包包好似未係好瞓醒我唔敢撩佢,驚整喊佢..希望下次可以同包包玩
當然包括GEN MAMA啦... 生兩個都KEEP得咁好真係羨慕死人!!
Delete"	599a85f0d7c2db5eccbab29cdf6ab562
				"(另類放閃)林盛斌受疫情影響收入大減 Bob嫂開網店做KOL「幫補家計」
「金牌司儀」阿Bob(林盛斌)百足咁多爪,身兼演員,主持,司儀,老闆等多職,更曾被拍檔C君爆料指他曾年賺2000萬.
但過去兩年受著疫情的影響,阿Bob的收入亦有所影響.昨日(2月18日),阿Bob在其社交網站發放一個「另類放閃」的帖文,指其妻阿Pearl(黃乙頤)為了幫補家計,與朋友開設小生意,大讚老婆的努力.
最新影片推介:林淑敏+許家傑專訪
Bob感激賢內助
現年42歲的阿Bob與太太育有四名子女,一家六口連同數位工人姐姐居於九龍塘獨立屋.自從由電台轉向幕前加入TVB後,阿Bob可謂「風生水起」,口才出眾的他除了擔任電視和電影演員,各種大型活動及婚禮主持,廣告代言,甚至娛樂公司老闆都有他的份,曾被拍檔C君爆料指他試過年賺2000萬,認真犀利.
但過去兩年多受著疫情的影響,阿Bob的主持和代言工作大減,昨晚他在社交平台上載一張太太阿Pearl在大宅書房埋頭苦幹的照片並謂:
過去兩三年,因為疫情嘅關係,屋企嘅收入少咗,佢為咗幫補開支,佢同朋友開發咗兩三個小生意,做吓一啲小買賣,又建立網上平台,又開吓網店,又做吓KOL開吓live咁.
可能因為佢係我太太嘅關係,佢啲小生意同小網店,都曾經受到不必要嘅惡意網絡攻擊.但係佢冇氣餒,亦冇放棄,雖然生意未算係做得非常好,佢仍然好努力咁默默做好每個工作,好貼心咁處理每一個客仔嘅需要.
今日,雖然唔係咩特別日子,但係我好想送一份小心意俾佢,大家可唔可以幫幫手,去佢嘅網店嗰度,Like吓佢個page,留個鼓勵性嘅comment.
又或者如果你覺得佢啲產品啱用啱使嘅話,平平哋,支持吓,幫襯吓,可以話係我介紹,未必可以平啲,不過招呼應該會好啲,哈哈!唔知可唔可以幫我做吓呢個動作呢?感謝您.
Bob嫂口才不輸丈夫
Bob嫂跟阿Bob一樣涉足多個範疇,鑽研玄學多年的她懂得西方通靈,塔羅占卜術,中國傳統風水術數等.另外,她又擅長手工製作,擁有芳療師及保鮮花藝師專業資格的她,把所有技能融匯貫通,推出靈氣香皂,改善風水的永生花等等.
同時又以自己做「生招牌」推鎖美容護膚及減肥產品,不時開Live推銷,口才不輸老公阿Bob!
撰文 : TOPick柴犬出動"	441895e4258761ac943d4774d348aed2
				"《金宵大廈》掀起前世今生熱!阿Bob王祖藍前世都是溥儀妃嬪?!盤點8個與古人撞臉的明星
可能而家科技發達,總會好容易搵到同自己99%似樣嘅「世上的另一個我」,但原來有一班明星,佢地今世嘅成就同佢地好似樣嘅「前世」都99%相似!
1. Bob前世:清朝皇貴妃瑾妃+不知名古人
眾所周知,一個皇帝嘅後宮佳麗三千,如果皇帝一日一個佳麗,都應該要玩十年!對男人嚟講好似好happy,但如果嗰個係阿Bob咁嘅樣,大家又點睇呢?原來阿Bob前世就正正係光緒嘅皇貴妃—瑾妃,而佢嘅繼子係末代皇帝溥儀,都算係幾得寵㗎!
睇完相play back返睇畫像,會唔會覺得更加似呢?!
除咗瑾妃,早排阿Bob自己都喺社交平台post咗呢張相,一個不知名古人……大家覺得邊個似佢多啲呢?
2. 王祖藍前世:清朝珍妃
有人話阿Bob同王祖藍好似,大家都係走搞笑路線,有幾有觀眾緣!其實……佢地原來前世就已經有關係!王祖藍前世原來都係光緒帝嘅皇貴妃,同瑾妃一樣都係深受光緒帝寵愛!不過佢就冇阿Bob前世咁好彩,最終被慈禧太后投井處死咗,成為今日嘅王祖藍囉!
3. 劉德華前世:中國古代思想家墨子
劉德華,大家都知佢有如牛一般勤力,娛樂圈天王!原來成功真係天注定,佢前世就係鼎鼎大名嘅墨家學派創始人墨子,亦係戰國時期著名思想家,教育家,科學家,軍事家,唔怪得當年劉德華被挑選中主演《墨攻》,飾演墨者革離!實在太似囉!尤其係臉型和勾鷹鼻,話佢地冇關係都冇人信啦!
4. 范冰冰前世:美國奧斯卡影后Loretta Young
影后范冰冰,除咗靚樣,佢嘅演技都已經備受多方各界肯定,而佢嘅演技天份原來係源自佢前世!范冰冰嘅前世原來都係影后,仲要係美國荷里活奧斯卡影后Loretta Young!睇嚟冰冰呢張臉都注定天生食呢行飯!
睇返正面照,大家又覺得佢地有幾成似呢?
5. 大S徐熙媛前世:延安第一美女吳莉莉
大S而家已經係幸福人妻,仲要係公認嘅美女,加上本身佢喺台劇界都已經係一姐,單憑杉菜一角已經經遍全亞洲,咁啱佢嘅前世又係一個公認嘅美女,被譽為延安第一美女,仲要演過話劇女主角,仲曾經捲入過毛澤東與賀子珍嘅感情危機中,都係個唔惹小嘅女人嚟!
6. 彭于晏前世:前美國總統奧巴馬籃球好友
彭彭如今係眾多女粉絲心目中嘅男神,高富帥三個條件已充分達標!佢嘅顏值,前世就已經有喇!原來佢前世係奧巴馬嘅藍球隊友!太似喇吧!連彭于晏自己都喺社交媒體話太似喇!
7. 古巨基前世:國父孫中山
國父孫中山革命成功後個樣相信大家都有見過,但佢後生個樣可能大家比較少見,原來同古巨基一樣樣!孫中山1925年過身,而古巨基就1972年出世,中間相隔30幾年,真係轉世投胎都唔出奇呀!
8. 哈利波特前世:中世紀男女
著名嘅哈利仔Daniel Radcliffe,佢戴圓眼鏡個樣確實深入民心!不過,佢早前上BBC的一個talk show節目,主持人同觀眾都搵到多張古人相.
不論男女,都竟然同Daniel一模一樣樣,到底Daniel前世有幾多個分身?"	896418a5bea7a017bb66dd552c10e67d
				"您好!
您即將撥打維港口腔咨詢電話
+85362124305
您好!
您即將咨詢維港口腔whatsapp
+85362124305
烤瓷牙的使用壽命是多長時間?
烤瓷牙嘅使用壽命是多長時間?維港口腔醫生介紹,任何材料嘅烤瓷牙都是不一直能夠用下去嘅,一般嘅保修期都是三年左右嘅時間.烤瓷牙嘅使用壽命是根據你選擇烤瓷牙嘅材料決定嘅,普通嘅材料使用時間就比中等嘅跟高等嘅材料使用嘅壽命時間短.
烤瓷牙冠使用時間
1,與選擇嘅材料有關:一般來說,貴嘅材料更好,密合性要好,對牙齦嘅刺激要少.其他情況都一樣嘅時候,當然選擇好嘅材料可以使用嘅更久一些.與使用情況有關:使用情況也好重要.烤瓷牙套較怕嘅就是接觸過於堅硬嘅東西,容易崩瓷.
2,與口腔醫生水平有關:一般要求縫隙應該在30微米左右,這就要求備牙醫生經過良好嘅專科訓練,能把牙預備成良好嘅形態,滿足加工要求.如果醫生水平比較高,做出來嘅烤瓷套肯定使用嘅更久.臨床醫生嘅技術水平是評估烤瓷牙壽命嘅關鍵因素,牙套與牙齒嘅密合度即二者之間縫隙嘅大小決定咗微滲漏嘅嚴重程度,微滲漏越明顯,牙套裡面嘅牙齒越容易腐爛.
3,與使用過程中保護情況有關:如果不能好好地維護牙周,自己嘅牙可以松動脫落,烤瓷牙也一樣可以,所以維護好自己牙周嘅健康對烤瓷牙嘅使用壽命有致關重要嘅影響.牙齒在使用過程中是要維護嘅,自己嘅牙要進行保健與維護,烤瓷牙套也一樣,較重要嘅是進行牙周方面嘅護理,也就是要保持牙齒嘅幹凈與健康.
4,與自身嘅牙齒情況有關:如果是鑲牙,咁缺牙越多嘅使用時間越短,帶嘅好牙越多嘅使用時間越長.烤瓷牙套嘅使用時間和牙齒嘅本身情況關系密切,一般來說,如果牙齒本身是那種又粗又長嘅,做咗烤瓷以後使用嘅時間就長.
以上就係「烤瓷牙的使用壽命是多長時間?」嘅具體介紹,如有疑问,可以通过WhatsApp&WeChat+85362124305同我哋嘅專家進行一對一嘅咨詢,提前預約免問診金,免排隊,報銷來回車費同埋打九折優惠.
★ 护牙知多滴
《珠海牙科醫院做烤瓷牙需要幾錢一顆?》
《同大家分析一下珠海烤瓷牙需要多少錢?》
友情鏈接"	8f4f439bbdd2539153eee60e07ace7f8
				"望住佢喊心都碎埋!點止鍾嘉欣同楊怡!盤點TVB 13位喊戲勁藝人
撰文:東方新地,醉曖泳兒@Central| 圖片:新傳媒圖片庫,電視影片截圖|編輯:醉曖泳兒@Central
盤點TVB十大喊戲勁藝人
1. 鍾嘉欣
嘉欣BB係好戲之人就係人都知,佢結婚之後就少咗喺大瑩幕見到佢,終於可以喺大台睇嘉欣BB嘅戲啦!
在《再創世紀》中,鍾嘉欣得悉身在香港的父母因為迷債爆煲而跳樓自殺,傷心得在湖邊濠哭,被身為男友的林文龍抱著安慰!
但及後鍾嘉欣知道林文龍係迷你債券設計人,認定佢係間接害死自己爸爸媽媽嘅兇手,嘉欣淚如泉湧,所以最後決定分手!
2011年《點解阿Sir係阿Sir》一場崩潰式喊戲,令鍾嘉欣被封為「民間視后」!
另外2013年嘅「整蠱」片亦相當經典,魔術師Louis本以為是負責向鍾嘉欣表演一個令觀看者不安嘅「整蠱」魔術,鍾嘉欣亦被嚇得花容失色及哭崩,觀眾都以為佢覺得受驚!
鍾嘉欣喊到崩潰!
但全部人都俾嘉欣呃咗啦!鍾嘉欣嘅神級演技成功呃到觀眾同Louis,真正被「整蠱」嘅係Louis!嘉欣精「喊戲」令網民拍案叫絕!
2. 楊怡
好戲之人點少得楊怡?雖然佢近年轉戰大陸,但逢係佢做主角嘅戲就
... 
哥的屍體,激動撫屍痛哭.
4. 麥明詩
在《賭城群英會》處女拍劇的麥明詩,在失去丈夫何浩文後爆喊一幕,亦獲觀眾激讚!
5. 岑麗香
香香公主平時行開甜美路線,但佢一喊起上嚟,真係我見猶憐!
「香香」岑麗香去年在《溏心風暴3》連場爆喊戲獲網民讚賞,香香話好多謝網民支持,笑言:「其實我唔係好敢睇網上嘅留言,有啲驚,唔知網民反應係點,好緊張!」問到覺唔覺得自己演技進步咗?佢就回應:「當然希望真係進步咗,我覺得自己仲有好長嘅路要行,希望可以做得更加好啲!」
6. 田蕊妮
視后田蕊妮在《迷》入面要面對劇中女兒簡淑兒慘被謀殺,阿田將一個痛失女兒的媽媽演得淋漓盡致,兩場喊戲睇到人心都酸埋,盡顯功架!第一場喊戲由一開始唔願意相信,到得悉事實後傷心欲絕,阿田情感演繹恰到好處,令觀眾完全感受到喪女之痛,好想喊埋一份⋯⋯不過接下來的認屍戲先係高潮!
之後嘉穎帶阿田去到停屍間,阿田終於見番個女,不過對方已經係一副沒有靈魂的空殻.不停自責的阿田初時強忍淚水,不過當佢碰上女兒屍體的一刻,眼淚已經完全止不住,緩緩落下,之後阿田更愈喊愈厲害,近乎崩潰的痛哭流涕,真係鼻涕都流晒出嚟!
7. 唐詩詠
唐詩詠係大台花旦,平
...
對佢演技另眼相看,Facebook更有大規模洗版,有網民更直指「原來龔嘉欣咁好戲㗎?」!
9. 佘詩曼
阿佘係影后就係人都知,平時做型百變,喊起上嚟判若兩人!
兩屆視后佘詩曼一向喊功了得,每次話喊就喊,不同層次嘅喊戲亦難佢唔到.
10. 蔡少芬
蔡少芬在《洛神》為助馬浚偉七步成詩,含淚一笑,獲讚喊得夠靚.
11. 江嘉敏
在劇集《果欄中的江湖大嫂》中,江嘉敏與黃嘉樂這一對戀人,千辛萬苦才能在一起,但黃嘉樂被殺,作為飾演其女友的江嘉敏哭得死去活來,仲要加埋口水鼻涕一齊流,全情投入,演到七情上面!
12. 馮盈盈
同樣係《果欄中的江湖大嫂》,講到馮盈盈去認番哥哥條屍一幕,雖然盈盈演出經驗未算多,不過今次喊戲表現亦算不俗,睇到觀眾好心痛!
講到拍劇時嘅心情,盈盈表示拍之前好緊張,覺得喊得出已經好開心.問到拍喊戲時佢諗緊咩?盈盈竟然自爆諗緊「死老竇」!不過講完發現唔對路,隨即靚兜話在劇中係「長兄為父」,哥哥係唯一親人,最後補多句:「所以呢套戲就要多謝我爸爸.」
13. 王浩信
王浩信同朱千雪在《EU超時任務》中未能大團圓結局,王浩信面對同千雪生離死別嘅場面,崩潰痛哭同默默流激都令觀眾大加讚賞."	7078b0b77d6c430ccf97a1a85afe676c
				"灰狼,通常就噉簡稱狼,係一種源於歐亞大陸同北美洲嘅大型犬科動物,分佈喺歐亞同北美嘅溫帶地區,包括咗 38 個次物種.狼外形上嘅特徵包括咗以下呢啲:佢哋嘅耳仔同口鼻冇多數犬科動物咁尖,冬天會生一啲又長又濃密嘅毛,啲毛多數以灰色為主(所以個名就叫「灰狼」),不過都有狼係啲毛以白,紅同黑等為主色嘅.除咗噉,狼仲係現存犬科動物當中最大隻嘅:成年嘅狼公平均有 43 至 45 公斤(95 至 99 磅)重,而成年嘅狼乸就平均有 36 至 38.5 公斤(79 至 85 磅)咁重.
狼係犬屬動物裏面最專化嘅物種,位於食物鏈嘅頂層:狼相當強壯,能夠撞擊大隻嘅獵物同輕易噉制伏細隻過佢哋嘅動物;狼仲有高度嘅智能同社會性,佢哋有能力同同類溝通,一對對或者一家人(阿爸阿媽同啲仔女)噉樣行動,而且仲曉為咗獵食大型動物而同第啲羣嘅狼合作,彼此之間可以互相協調,作出高度組織化同事先計劃過嘅獵食行動,所以有能力獵食一啲大隻過佢哋一截嘅大型有蹄類動物,好似係駝鹿噉(成年駝鹿身長閒閒地係狼嘅兩倍),又可以輕易噉捉啲細隻嘅動物(例如係兔仔)嚟食或者食腐肉.事實係,狼呢種具有高獵食能力同智能嘅動物通常都係佢哋身處地區內嘅頂級獵食者-喺多數情況下,得人類,老虎同熊有能力對佢哋造成威脅.
狼同人類嘅關係密切得嚟又千絲萬縷:喺古代,狼成日都會獵食人類所養嘅牲畜,對好多人類羣體嘅生計構成威脅,所以狼同人嘅關係曾經係相當惡劣嘅-喺古時嘅童話故事同民間傳說當中,狼多數都係扮演奸角;到咗現代,人類喺科技上嘅進步令到狼群難以再對人造成威脅,多數狼攻擊人嘅事件都係因為癲狗病而起嘅,冇癲狗病嘅狼好少可會成功殺死大人,而且仲因為人嘅打獵活動而開始驚人同傾向遠離人;雖然係噉,狼史上同人嘅深遠關係令到佢哋依然成日出現喺大眾媒體當中,而且仲成為咗現代動物學研究得最徹底嘅物種之一. (成篇文章……)
- 幫助櫃枱 — 問下點用維基百科.
- 詢問處 — 好似個圖書管理員.有唔同志願人士解答你各科疑難.
- 城市論壇 — 傾下維基百科本身嘅嘢,例如技術同方針.
- 社區大堂 — 維基百科唔同方面嘅壁佈板,計劃,資源,活動.
- 網站新聞 — 維基百科同維基基金會嘅宣佈,更新同新聞發佈.
- 本地大使館 — Tourists are most welcome to the embassy district of the Cantonese Wikipedia. You can find the ambassador for your language. And if you have any question, just ask."	17fc60072afa8d445a203194226332fb
				"運動員同明星有一個共通點:一樣都係公眾人物.只不過明星嘅舞台係大銀幕,電視,雜誌,而運動員嘅舞台就係奧運同各個運動賽事上.唔少本身外表比較出眾,又或者有一定人氣嘅運動員退役之後都會成為藝人,開拓事業另一條路.今日DailyView用網路大數據帶大家一齊睇吓討論度最高嘅十個運動員轉型藝人成功例子有邊個啦~
DV小教室:網路溫度計透過《KEYPO大數據關鍵引擎》,觀測,爬梳港澳地區近萬個網站,頻道,其中包括新聞頻道,各大討論區,FB,IG以及Blog,從中取得資料樣本數,並以AI語意程式作數據分析.「網路熱度」為主題項目相關的網路posts和comments ,數值愈大代表主題項目的討論度愈高.
司徒瑞祈爸爸係國際游泳裁判姐姐又係前港隊成員出身自由泳世家,仲係方力申嘅師弟.10歲就已經代表香港出賽,後來機緣巧合加入演藝圈,健康陽光男孩嘅形象令佢有機會參與拍攝當時好紅嘅劇集《赤沙印記@四葉草2》.之後都有參與好多大家耳熟能詳嘅劇集包括《老表你好Hea》等,幾年前慢慢退出娛樂圈,創業賣小食,再闖另一片天~
1994年出世嘅楊文蔚年紀輕輕就已經係香港女子跳高紀錄保持者,更加係香港第一位全職跳高女
... 
客串電影,亦都曾經擔任張敬軒MV女主角.
余德丞係香港游泳代表隊嘅成員,曾經被譽為:方力申同司徒瑞祈嘅接班人.而家加入咗TVB,先後參與過唔同嘅電視劇,由於運動員嘅身份同陽光形象,除咗一般節目嘅主持之外,佢亦都有曾擔任好多體育節目嘅主持同埋一啲評述員.2015年游泳錦標賽評述員,同2016里約奧運亦都有擔任外景主持,後生有型嘅佢廣告作品都唔少㗎.上年頒獎典禮更加得到最佳節目主持,轉換跑道發展都幾成功呀!
當年一首《天梯》唱到街知巷聞,以無伴奏演唱嘅演繹方式令大家留下深刻印象嘅C AllStar,其中一名成員陳健安——安仔,其實係香港係前港隊足球員,更加係花式足球嘅創辦人.14到18歲係香港足球青年軍, 2007到2009年球季更加係香港足球聯賽嘅甲組足球員. 因為參加一個歌唱比賽入圍最後四強而同其他入圍者組成組合出道,雖然近年組合活動比較少,不過各自個人發展都幾活躍,單飛作品亦有唔錯嘅成績.
第一屆超級巨星咁受歡迎,入面嘅參賽者好多後來都成為藝人,何雁詩就係其中一個代表.而佢本身係一名高爾夫球運動員,六歲開始打高爾夫球,10歲加入港隊,2010年仲代表香港參加廣州亞運高爾夫球項目,雖然
...
面形象令佢一出道就吸引大眾目光,參演電影同音樂作品都好受歡迎.今個月初小方宣布再戰泳壇,參戰下年世錦賽,喺到祝小方可以拎到好成績!
就算大家未見過王嘉爾,都可能聽過呢個名.出生於運動世家爸爸係中國劍擊隊成員,亞運奪金,亦都係香港劍擊隊總教練,而媽媽就係中國體操隊成員,王嘉爾作為港隊代表,曾經係青年亞洲劍擊中排名第一位同埋青少年世界劍擊排名11位.當年喺亞洲青年劍擊錦標賽奪得亞洲金牌之後,放棄2012倫敦奧運同美國大學嘅錄取通知,通過選拔去咗韓國成為練習生後來再以韓團出道,喺好多節目上都有分享運動員經歷同表演劍擊.
(香港網路溫度計調查結果之圖文,未經授權請勿轉載,改寫)
分析說明:
本研究資料由《KEYPO大數據關鍵引擎》提供,分析時間範圍為2019年03月14日至2020年03月12日.
網路大數據系統觀測港澳地區上萬個網站頻道,包括新聞頻道,Facebook,Instagram及各大討論區,BLOG等,針對討論『運動員藝人』相關文本進行分析,並根據網友就該議題之討論,作為本分析依據.
本文分析之結果,非參考投票,民調,網路問卷等資料,名次僅代表網路討論熱度大小,不代表網友正負評價."	f9bde5bf1fa54572b0cb3160c5b22dc2
				"呢度有準媽媽揮手區,點解冇準人妻揮手區?
分享下喺武肺陰影下大家計劃成點
揮手~
九月新娘預左收皮 幾十萬換黎20人婚禮
多謝柒婆多謝黨
10月
淨註冊 乜都唔洗搞
就係趁呢段時間可以大條道理唔擺酒唔洗搞咁多野先結
身邊都有d 朋友改左期兩次仲撞正第三波… 已經改到攰放棄
我都係淨註冊,但係原來淨註冊都唔係冇嘢搞
你會唔會租裙?
我都會淨註冊
但得20人真係好可惜
兩邊冇俾壓力要改期?
D老人家成日講到唔擺就要生要死 好煩
1月已經注册左 本身11月會擺 不過因為疫情取消左
連一直死都話要擺既老爺奶奶都支持取消 總算係個疫情度拎到有少少著數
有租 輕婚紗
本身我直頭租都唔想 因為已經買到條白裙,不過男友怕我無婚紗着過遲下會後悔喎,是但咪租一條
本身想註冊完過酒店食個lunch 依完應該食唔成lu
好正 我結個陣用左勁多唇舌都叫唔到唔擺酒
Book 左酒席有得退?
係 咁我都有book酒店 方便化妝完就過去註冊,諗住順便斟茶俾四大長老就算
租酒店 化妝 衫 西裝 原來都洗左啲錢
我同男友都唔想擺酒,超級唔想,所以我話係結就快,疫情完左先結到時四大長老是但一個lur你都煩死
有啊 訂左出年4月尾係海外擺酒 之後會再係香港補擺(不過補擺唔洗揀好日都好flexible)
四大長老都無所謂 所以都係自己既dream wedding
盡量positive囉 擺唔到就延遲 本身有諗住香港擺會唔會易d 至少疫情下好似易搞d 但諗諗下如果香港搞20個人都會諗住延遲咁不如海外擺自己想要既dream wedding
該主題在最後一個回覆創建後30天后自動關閉.不再允許新的回覆."	8dc639424bd3fed61ec88b7ab5e36103
				"文:Dixon Cheung
記得有朋友講過,「打波嘅遊戲就唔該唔好講故事啦!而家足球小將咩!」的確,市面上大部份球類遊戲都只係專注響比賽,離開咗比賽就冇乜特色可言.(砌隊已經唔算係特色).對於追求即時反應同快感嘅玩家嚟講,「故事」根本就可有可無甚至係拖慢節奏.所以對於擅長講故事嘅美國獨立遊戲團隊Supergiant嚟講,想要做一個3對3,有少少《NBA Jam》味道嘅MOBA遊戲(Multiplayer Online Battle Arena),首先要處理點將玩家討厭嘅嘢變成自己嘅一個優勢.
可能Supergiant呢個名會對你嚟講有點兒陌生,但若果同你講呢個團隊骨幹來自《Command and Conqueror》製作班底的話,唔知會唔會比較可以勾起你嘅回憶?Supergiant係由曾經參與《Command and Conqueror》嘅Amir Rao,Gavin Simon以及Greg Kasavin領軍,以精彩故事同精美畫面配合ARPG玩法聞名.自團隊響2009年成立,Supergiant嘅ARPG作品《Bastion》同《Transistor》橫掃多個美國遊戲大獎,成為美國
... 
asavin筆下嘅每一個人物都被塑造成有血有肉嘅人.遊戲當中,每一場球賽(遊戲入面叫「試煉」)都有可能主宰夥伴「由煉獄重返人間」抑或「永遠流放煉獄永不翻身」,然後每一個對話,每一個場景,每一場球賽都冇得返轉頭.(輸咗比賽唔會Game Over,不過要面對輸咗嘅後果)呢個做法令中意睇劇情嘅朋友對球賽結果更為著緊,就算唔中意睇劇情,多多少少都會因為贏咗場波就要「送走隊友」而需要策略性處理隊伍嘅後續發展,從而令遊戲深度增加.
Supergiant善用咗音樂,畫面同故事,令「打贏比賽成功令夥伴回歸人間」同「一路奮戰嘅隊友要離開」兩種截然不同嘅心情完美交織.「牽動情緒」係Supergiant嘅專長之一,同時亦係《Bastion》以及《Transistor》令人津津樂道嘅主因.近年好多遊戲欠缺咗令人感動嘅元素,往往依賴令玩家產生一時快感加上炒作成為熱話.可惜快感過後玩家對遊戲冇乜深刻印象(大量課金後依然空手而回嘅憤怒不在此限).三分鐘熱度之後,即使玩家未曾棄Game,製作團隊有乜特色卻係令人無法記起.Supergiant今次能夠延續到前兩款作品令人有「值得回味」嘅感覺,實在係相當難得.
不過,用力
...
會不同.先將對手嘅Pyre值歸零嘅隊伍勝出.至於戰鬥方面,除咗運球嘅時候時間之外,玩家可以利用遠程攻擊同圍繞球員嘅光圈擊倒對方球員,被擊倒嘅球員會休息一段時間無法參與比賽.個人認為,《Pyre》嘅球賽俾我嘅感覺有啲似「熱血系列」,除咗要努力入球之外,擊倒對手令優勢維持響自己隊伍嘅玩法相當有趣.尤其係雙打嘅時候,玩家對玩家嘅比賽遠比同電腦AI鬥激烈得多.
Supergiant連續三個遊戲都獲得高度評價,無論口碑同銷量都跑贏咗好多出咗一款遊戲之後就無以為繼嘅團隊.呢個除咗係營運者嘅思維有差異之外,亦關乎於文化上嘅不同.華人論成敗往往只着眼於當前利益,營收越高就越成功,遇到可以賺錢嘅模式就不斷重複直至乾塘離場.記得幾年前曾經遇到一位賺咗大錢嘅遊戲製作人拋下警(驚?)世一句:「整Game就係印銀紙,掟幾多玩家入去嘔幾多錢出嚟,度得掂嘅咪就成功囉!」以營收論英雄,視玩家為羔羊,粉絲為營造聲勢嘅工具,呢種人除咗買,偷,搶人哋嘅橋之外根本毫無延續力可言.轉變需要勇氣,認清自己嘅長處並且使用響呢個轉變就需要智慧. 兩者缺一,甚至兩者欠奉嘅話,唔該唔好攞住營收條數招搖過市仲教人跟你咁做啦.
《Pyre》"	fb0a83dd36860babd8deb0fc2ed30c41
				"英國升學心得- Nottingham Architecture | 官網不會告訴你的資訊
今次係Nottingham Archi嘅分享🏛 ~想過英國讀archi嘅就要留意啦🔥 呢個分享唔係而家讀緊嘅人寫嘅,不過佢同呢個course嘅professor傾咗一段時間,所以都有啲有用嘅資訊畀到有意報讀嘅大家,呢啲都係官網冇寫㗎! 考核模式嗰到年年有變,所以唔可以作準,大家參考吓啦! 另外,雖然之前喺story到提過,但我喺到都重複一次啦.2022/23學年或之後去英國入讀嘅archi學生,畢業後返香港考牌需要先通過「學術資格測試」 (AQA),而2020/21同埋2021/22學年入讀CAA(英聯邦建築師協會)原本認可個英國課程學生就不受影響. 課程內容 Architectural Projects Studio project嘅數量,所需時間同埋複雜程度會喺你個degree嘅三年入面慢慢遞增. 喺year 1嘅時候,你主要都係做一啲比較短嘅project.最長嘅一個project就係你個final design project,因為佢會佔咗你第二個term大部分嘅時間. 到到year 2,
... 
rative等等brainstorm吓啲conceptual ideas.諗咗啲ideas之後就會透過畫畫,砌啲簡單嘅models同tutorials去test吓自己個idea啦~ 雖然個完成品好重要,但其實design啲rough work都同樣重要㗎!一個design project通常會為期6-7個禮拜,甚至係10-12個禮拜. 手繪同電繪嘅比例 Year 1就會比較著重培養你hand drawing嘅技巧,目的係想喺你學啲CAD programmes之前打好個基礎,學識architectural drawing嘅etiquettes同原則.另一個原因係因為佢想啲學生真真正正focus喺design嗰方面,而唔係一味覺得用電腦design就係design.雖則係咁,佢都會教一啲Photoshop同InDesign基本嘅skills,亦會略略咁教點用SketchUp. 至於year 2同3嘅studios,你可以喺年頭嘅時候揀join啲咩studio units.有啲unit就係computer based嘅,而有啲就會係比較著重自己落手落腳畫同整. 會用到啲咩software? 
...
year 1就掌握到點樣畫啲architectural drawings. 考核模式 以individual定group project為主? Year 1一開始嘅時候就會6-7個人一組咁去design一張凳,然後用cardboard以1:1嘅比例砌出嚟.之後你就會以3個人一組咁去研究吓一個出名嘅建築師嘅作品,其中就包括咗嗰位建築師design嘅一個house project.喺呢一個project入面,你除咗需要research吓關於嗰個建築師嘅嘢同埋啲建築之外,你都需要整一個model同埋個building嘅一啲plans同elevations.當中其實都有夾雜咗少少短嘅individual projects嘅.成個project主要就係想教識我地關於formal architectural drawings嘅技巧.Year 1第一個term最後尾一個project就係individual嘅,就係要design一個studio retreat for一個artist.而year 1第二個term就主要係要你自己一個人去整一啲small public building嘅design."	923c2b024e5f23124c0fdf2b8404ed59
				"天氣越嚟越凍,喺街嘅流浪貓狗都好想有個溫暖嘅家.希臘一間叫「Hott Spott」嘅cafe,夜晚客人走晒之後就開放畀流浪狗入去借宿一宵,客人Eustratios Papanis影咗張相放上網,相中有4隻狗狗好寫意咁瞓喺梳化上,張相吸引好多人share,網民都大讚店主有愛心. 原來呢間店自今年7月開始已經每晚都畀流浪狗入去借宿,相信好多都係長期居民,唔駛交租又有瓦遮頭,應該會口耳相傳越嚟越多狗狗入去聚,唔,點解無流浪貓嘅?
Read more ›Tag: 希臘
審美眼光隨年代轉,依家有事業線者有事業,君不見大中小明星奀星暗星紙上明星嫩模老模,莫不拋胸露罅晒長腿以博見報?但你又無諗過,如果周秀娜生於意大利文藝復興年代,佢嘅魔鬼身材根本無男人會睇上眼?睇完呢條片,我先知原來喺古埃及,無膊頭嘅女人先係最靚;喺古希臘,女人生到成尊佛咁成叫索;喺漢朝呢,幼腰細腳大眼妹為絕色;喺意大利文藝復興時期仲爆,象腿配水桶腰加麒麟臂先多男人鍾意;喺英國維多利亞時期,男人似乎最睇重女人有無巨躉;踏入二十年代,瘦就係美;去到荷李活黃金時期,瑪莉連夢露就係天使魔鬼混合體嘞;六十年代又一個循環,男人鍾意番啲高瘦平女人;八十年代係超模年代,追求健康性感,上中下三段段段有之餘,仲要符合比例;九十年代,瘦到見骨先叫性感,真係難為了女人,食嘢彷彿係罪;去到今日嘞,唔使講喇,巨乳係基本要求,腳要長腰要幼,先為之「Ideal Body Type」.
Read more ›八爪魚之所以叫八爪魚,因為佢有八隻爪,但係居住喺美國華盛頓嘅Labros Hydras最近同仔女去家鄉希臘玩,居然喺沙灘捉倒隻六隻腳嘅「八爪魚」!你無聽錯,真係得六隻腳!廚師拒絕幫佢烹調,由於佢太餓,於是決定自己煮,仲好識嘆加埋蕃茄,檸檬之類嘅配料,食完諗諗吓先知驚,因為佢殺死咗隻極稀有嘅海洋生物!為咗贖罪,佢話比海洋生物學家知發現到六爪魚嘅地點,好彩六爪魚原來之前都被發現過一次,不過估唔倒今次居然比人食埋落肚,唉,都話人餓起想嚟真係會失去理智o架啦!
Read more ›"	cf87cb4057a17fff526b966e0ea8684d
				"點解硬係唔用 Exposure Notification?
黃浩華2020/12/29 — 23:22
出咗個半月嘅安心出行,個使用率都只係得 40 萬,遠遠低於理想嘅用戶量.所以創科局局長薛永恆先生稱希望透過改善程式,使到更加多人安裝. 除咗原先有得 scan QR Code 同的士車牌外,嚟緊仲要新増藍牙功能.以坊間理解,只要用戶打開藍牙功能,又餐廳放咗一啲記錄咗餐廳基本訊資嘅藍牙裝置或者硬件,例如 iBeacon,咁市民拎手機行過藍牙裝置隔籬,就會透過裝置知道餐廳訊息,自動打卡,唔洗再 scan QR Code.
iBeacon 一個比較常見嘅用途係喺一啲展覽嘅地方做室內定位同廣告,打開 app 一路行一路睇相關嘅資訊,就咁聽好似好方便,之不過本人同埋其他行家對於增加藍牙功能都有質疑,因為不論係實踐同埋資訊保安方面都有佢地嘅問題,最起碼係短時間內唔易解決,唔符合成本效益之餘,仲會有機會 loop 返之前啲拎太多 permission 問題 ,製造私隱恐慌.
實行上難度
喺 Android / iPhone app 加藍牙功能有佢嘅門檻, Google 同 Apple 考慮到藍牙用
... 
se location” permission.Android 亦都有類似情況,視乎手機版本,亦都有可能要求 “ACCESS_COARSE_LOCATION” 或者 “ACCESS_FINE_LOCATION”.問題係上面幾個 permission 除咗可以令到程式 detect 到 iBeacon 之外,會順手令到程式有權 detect 埋 GPS位置. 咁當然程式會唔會順手拎埋 GPS location,就視乎程式開發商同政府嘅做化啦……所以藍牙技術本身無問題,唔代表手機程式無風險.
另外如果要喺 iOS 14 靜靜雞 mode 度行,咁就會要求埋用戶俾埋 “always allow” 嘅 permission,成件事就好似平時啲跑步 app 咁 ,係咪好得人驚呢…?正因為咁,除非 100% 信得過隻 app,否則無咩事都係唔好俾個 permission 佢 ,又或者定時去 settings page on and off.
心水清嘅就明白個問題就似返番去十一月中嘅 permission 問題,就係權限寬鬆度同實際需要嘅比例問題.喺市民心目中,真係會為嗰一到半秒鐘方便,打開咁多 p
...
false positive 囉?而家用得藍牙同 iBeacon,其實都會有同樣問題發生,咁點解 Exposure Notification 又唔用得,但 iBeacon 又得?第二,就風險問題,Exposure Notification 本身已經有唔同嘅 threshold 可以調整,由藍牙嘅訊號遠近 (attenuationBucketThresholdDb, calibrationConfidence)到兩者接觸時間(ExposureWindow)都可以按實際地區改動,點解唔用整好咗嘅功能,要自己整一個唔知 work 唔 work 嘅嘢呢?
結論
所以結論就係好簡單,與其自己搞咁多嘢,點解一開頭唔用人哋已經整好咗嘅嘢呢?正如上面講,有好多個地方採用緊 Apple 同埋 Google 嘅最新技術.根據佢哋嘅官方文件,要採用佢哋嘅技術等如砌 Lego 一樣,只需要 plug and play 就可以使用,當然開發完之後就要交俾 Apple 同埋 Google 去審批,確保隻 app 唔會收集過多資訊.既慳到時間,又可以更有效做到防疫而相對唔會抵觸私隱問題,點解唔跟隨其他地方嘅做法呢?"	2ec928a7f1b24d9df841016fbcc760c5
				"2014年5月29日星期四
自從喺 Youtube 度搵到日本型仔廚師 Ryoya 嘅 Peaceful
Cuisine 頻道之後,真係知多好多素食主意及製法,就算係食齋嘅日子都多咗好多選擇.
最近睇番佢之前教過整日式有味飯,完全唔難整,趁今晚係初一要食齋,即刻試整.煮緊飯嘅時候已經聞到好香牛肝菌同牛蒡嘅香味,味道亦啱啱好,唔會太淡或過鹹,唯一美中不足嘅係,用瓦煲煮飯會黐底兼有飯焦,同埋又有醬油同糖一齊煮,就變得燶上加燶!依家個煲用水浸過夜,希望聽日洗得到喇!
2014年5月28日星期三
人與人相處有時候真係好奇妙,估唔到喺個虛擬世界度都可以識到好朋友!
妳實在太客氣喇,我都唔係幫到妳啲乜,只係舉手之勞,自己攪掂完就順手幫埋妳啫,都唔算得上話係幫到妳一個大忙!妳趁大少返港就叫佢帶咁多手信俾我,真係超感動哦!真係講都唔信,其實大家都未曾見過面,妳真係好有心呢!!
2014年5月20日星期二
2014年5月14日星期三
真係慘,人家飲咖啡係一種享受,係 “歎杯咖啡”,而我就好多時為止頭痛而飲,仲攪到依家中埋咖啡毒,唔飲唔得,做成依賴,如果嗰日無咖啡因喺體內的話,成日都會頭痛不止,直到飲杯咖啡落肚先可以解決問題,所以好多時候根本唔想飲咖啡都要夾硬整杯落肚,以免頭痛加劇,影響工作!不過好彩,近排好似好少少,間唔中都可以全日一杯都唔飲,但都真係一日咁多,第二日瞓醒未落床,睜開眼都已經 feel 到個頭又試怪怪哋,試過有次好叻,連續兩日都唔使飲,點知到第三日就慘囉,個頭痛到爆!!!
無飲咖啡嘅日子,未必真係頂得到全日,有時到夜晚十一,二點就開始嚟料,第三餐都未食就已經發作,但係無理由咁夜仲走去沖杯咖啡嚟飲㗎!其他人係點我就唔知喇,但對我嚟講,因為缺乏咖啡因而頭痛的話,食止痛藥都完全無用,一定要有咖啡因落肚,咁點算好呢!?
其實我自己都唔算係食得好健康,只係少肉多菜,奉行三低一高嘅飲食,但唔知點解,身邊個個人都覺得我食得好健康,幾乎係不食人間煙火咁滯,可能因為見我都唔多鍾意食零食 ( 基本上次次入嚫「759」都係得個睇字,無嘢好買,空手出番嚟! ),唔飲汽水,唔飲凍嘢,又好少出街食啦!有時細細個嘅學生貪得意話請我食啲小食或零食,佢哋媽咪就會話:「關 sir 食得好健康,唔食呢啲嘢㗎!」有次老表 Lily 同 Winnie 分別見到我煮即食麵都即刻覺得好出奇,好驚訝,點解我會唔食即食麵啫!?講真,自己都有整包餅西點食,又因為止頭痛會飲咖啡,健康得去邊呀!!不過咁,總好過買街外食物嘅!
最近上網睇番香港電台個電視節目《緣來好食得》,其中一集叫做《我與西瓜和火龍果的三角戀》,裡面有介紹到周兆祥 博士主張嘅 “食生”,即係大部份食物都唔會經過高溫處理,盡可能生食蔬果以保留裡面嘅酵素,其中最得意嘅係將個翠玉瓜用一個特製機器刨成長絲當麵條食.呢種食法聽落都好健康,但生食瓜菜都應該幾寒涼,長期咁食,我估我身體應該未必接受得到囉!講開周兆祥 博士,佢成日都推崇健康飲食,食素,以至依家嘅食生,本來係件好事,但我個人就覺得,以佢個咁嘅 outlook,真係有啲唔係好夠說服力囉,俾人以為食素,食齋嘅人就會好似佢咁又瘦,又黃,又黑!!可能會嚇怕好多有心人!
最近上網睇番香港電台個電視節目《緣來好食得》,其中一集叫做《我與西瓜和火龍果的三角戀》,裡面有介紹到"	dfe48fd1de356dd1c28abbe824830901
				"德爾哈里斯
德爾瑪 W 哈里斯(Delmer W. Harris,1937年—)1937年6月18日生於印第安那州帕蘭菲爾德(Plainfield),美國前 NBA 聯盟主教練,而家係達拉斯小牛隊約翰遜嘅助理教練,外號「銀狐」.
教練生涯[編輯]
美國執教生涯[編輯]
佢嘅早年教練生涯從執教印第安那州 Richmond 嘅 Earlham 學院開始,入職業教練後嘅哈里斯做咗湯尼薩爾科手下ABA聯盟猶他之星嘅助理教練.之後佢做咗休斯敦火箭隊嘅助理教練,喺尼薩爾科離開球隊後成為咗球隊主教練.哈里斯帶領球隊喺1981賽季打入NBA總決賽,但係喺決賽中球隊輸咗畀波士頓凱爾特人隊,哈里斯喺火箭隊執教 1982-83 賽季.
之後唐尼爾森將其帶到咗密爾沃基雄鹿隊出任球隊嘅助理教練,逐步成為了球隊嘅主教練同埋總經理.在離開雄鹿隊後他喺1994年入主洛杉磯湖人隊,獲得咗1994-95賽季NBA最佳教練嘅榮譽.幾個賽季之後哈里斯再次成為咗唐尼爾森嘅副手,現為艾弗里·約翰遜嘅助理教練.佢嘅老豆係雄鹿隊總經理拉里哈里斯.
國際執教生涯[編輯]
1998年世界男子籃球錦標賽他成為咗美國國家男籃主教練魯迪·湯姆賈諾維奇手下嘅助理教練,球隊最終攞咗賽事銅牌[1].
2004年,哈里斯執教中國國家男子籃球隊,帶領 NBA 全明星球員姚明領銜嘅中國隊喺2004年雅典奧運會中小組賽擊敗歐洲豪門塞爾維亞和黑山,打入八強.
喺做洛杉磯湖人主教練之前,哈里斯係加拿大男籃特別顧問同加拿大 Ken Shields 籃球隊嘅主教練."	753013c616ac179760dc344f35757773
				"最新評論
整體滿意度
tiffany
周圍睇過啲佈置公司都冇乜邊間好impressive,自己又冇乜頭緒,本身諗住佈置自己做嘅,但後尾記得我有keep呢間寄過嚟嘅flyer,雖然過咗promtion買唔到平嘢,但就諗不如都去睇下,於是我冇make appointment就直接上去,發現有好多decorative items.
其實我都周圍去慣呢啲地方,知…
其實我都周圍去慣呢啲地方,知…
周圍睇過啲佈置公司都冇乜邊間好impressive,自己又冇乜頭緒,本身諗住佈置自己做嘅,但後尾記得我有keep呢間寄過嚟嘅flyer,雖然過咗promtion買唔到平嘢,但就諗不如都去睇下,於是我冇make appointment就直接上去,發現有好多decorative items.
其實我都周圍去慣呢啲地方,知道佢地深不見底嘅倉庫會有好多items,但係招呼你或者俾你睇嘅地方就會好細,其實如果佢願意嘅話,係可以帶妳睇多啲既.佢地有好多album,但俾客人揀嘅可以話來來去去都係得嗰幾個套餐.嗰日嘅經歷只係有男仔看門口,佢真係只係看門口而就只係叫我睇相簿,因為其他人出哂去做嘢,所以我係睇哂佢地所有a
... 
,但最主要嘅原因都只不過係佢忙.我Big Day係10月,而到咗7月,酒席嗰邊啲人都提我話應該要帶佈置公司嚟睇睇個場地,老闆都仲話要去一個月trip,所以直到8月都未去睇場.佢同我講話自己之前有去過,所以唔駛睇.呢點我都幾不滿,因為馬會有一部分係只有會員先可以book,而佢根本冇去過嗰到,而咁啱呢個地方就係我最需要重點佈置既位.到咗Big Day當日佢地嚟setup就話原來個場其實咁大架,嗰陣我真係無嘢講,而我都唔得閒再理佢.
我自己洗多咗好多錢買decoration啲嘢,影相嗰到好多嘢都係我自己買返嚟既.有個朋友同我一齊去跟進佈置啲嘢都話有冇搞錯,錢又俾埋啲嘢又一早講咗要加,冇理由咁耐都冇嘢俾到.我到結婚前嗰10日,(係10日!!!!),先confirm我用乜嘢布料去整,一生人一次嘅wedding我最驚嘅就係個backdrop,我淨係想佢正正常常,唔古怪就得.同Joan一路傾個draft,所有有關電腦嘅嘢全部都唔合格,我已經一路催佢,佢一路話自己搞得掂,其實佢根本唔夠人手.
其實Joan態度係ok既,而我一上佢哋公司睇過就知佢哋唔係好夠人手.我知道佢一路都想搵多啲生意而都係想做到啲嘢
...
.我後尾同佢講,點解今次wedding有啲嘢我係想make sure ok,係因為我咗請咗好多VIP,尤其我爸爸嗰面,全部都係老行尊同貴賓,食慣飲慣絕對不能得失,我只係祈求唔好整到啲嘢好核突,安全就ok喇.
要講返當中我哋整咗個arch,當初就講好話中午ceremony後(因為係唔同地方),係會可以搬返入去晚宴既地方再用返既.到咗當日佢就話要我加我三千蚊.佢解釋話係呢個步驟要特登留低一個人嚟搬先搬到.我都明既,只係覺得當初佢無諗清楚人手需要,到我大日子先同我講就感覺麻麻.我當時就放棄咗搬入去呢個諗法,就唯有係入口搵個顯眼D既地方擺好就算.
建議大家真係要好清楚自己想要乜嘢setting.因為有好多種,要好warm,elegant,開心cheerful都好,呢啲全部係唔同嘅嘢嚟,顏色配搭嗰啲都係.佈置方面其實佢哋唔會太俾到advice妳,只不過好似菜單咁加吓執吓.同埋佢哋有D嘢初頭講好話ok既,但後尾打嚟又話唔得.我好後悔當初冇同佢哋一齊寫明係張單到,所以我都無得追究.所以合約嗰方面真係睇你係咪咁有心機逐樣同佢磨,因為佢係唔會咁仔細寫既,加上我又無經驗唔識,真係要睇妳好唔好彩.
場地佈置"	c730eeae14bff5f0d58970ab05be6a85
				"今個星期就係萬聖節喇!大家諗好扮咩未呢?今年有唔少大熱嘅角色可以做萬聖節妝容,例如JOKER,PEPE等等.
而萬聖節係全球狂歡嘅節日,扮鬼扮馬當然唔少得創作力一流嘅日本喇!
日本最有創意嘅萬聖節活動不可不提「地味萬聖節」喇!係由日本網媒自2014年起喺東京開始舉辦,至今已有5年歷史~
而「地味」意思即係平凡,樸素,而「地味萬聖節」嘅參與者唔可以cosplay動漫角色,演藝明星或者知名人物.而且禁止華麗嘅扮相,只可以扮成日常生活中嘅普通人.
往年唔少參加者嘅造型都非常逼真,創意十足嘅扮相令人笑爆嘴!
今年東京嘅「地味萬聖節2019」已經喺10月27號舉辦咗,今年都有唔少優秀造型,小編揀咗幾個好似嘅介紹下(排名不分先後).
1. 用換面APP換咗去奇怪地方嘅人
2. 去BBQ但完全唔想幫手嘅人
3. 清潔扶手電梯扶手嘅人
4. 生得似店長嘅兼職員工
5. 兒童攝影室嘅拍攝助手
6. 嚟睇音樂學院考試結果嘅學生同母親
7. 韓國電競職業選手(重點:韓國)
8. 睇完《天氣之子》表示「好感動」嘅人
9. 漏墨嘅人
10. 洗完手抹喺件衫度嘅人
11.被字幕遮住嘅人
12.配緊眼鏡嘅人
今年「地味萬聖節」更首次進軍海外,喺台灣舉行「2019 地味萬聖節 台北場」,係日本地味萬聖節首度海外授權,會場仲有調酒同無酒精飲料無限量供應添!
雖然台北場都已經完結,但作為首個海外場,參加者都好興奮!
唔知遲啲有無機會喺香港舉辦呢?
資料來源:Daily Portal Z
Text: Holiday Editorial
(小編公告:如果讀者有任何關於美食,旅遊,玩樂,或者任何新奇有趣事物既資訊,都歡迎話比小編們知~大家可以透過Facebook inbox,或者send e-mail到holiday@presslogic.com,直接將資料傳比小編)"	dcc8253841bbdd7dbc1c9ddb67c3704c
				"你需要登入才可觀看此內容
雲梨型到傻
又夾硬開大技屈機…
下,咁都格硬😅 tier 1角色要比個得幾行字既角色收檔?
好撚勁
雲梨勁到🤤
雲梨好似太誇張了...
直程就係太誇張
你話雲梨有病者能力就話姐,好似M其實都好誇張但佢本身真係病者所以冇嘢好講
但雲梨都可以咁樣下下開大技屈人機真係講唔過去
打佢老母gogogo
痴線XDD 勁呀雲仔
周潤發英雄本色咁
開大技屈人機 子彈就應該冇㗎啦,
我諗應該係睇操控緊把槍嘅人,子彈都放慢速度就太誇張喇
Overwatch 麥卡利咁
雲梨實力大進 絕對有頂尖水準
應該勁過佢師傅了
不過死亡人數好似有啲太多
將軍澳去幫手既又死咁多
臨時政府嗰邊又死咗咁多
好似有啲太慘烈
啱熊部隊都只係一個勁小小嘅特種兵 對比起病港既高手實力都係 比較懸殊
不過雲會唔會一個人搞掂晒直升機上邊嘅特種兵
係咪局內有25仔
下下都知曬位置咁
我發現有d人硬係好唔滿意d劇情或者主角好勁😹
個二五仔 唔係達尼就係積奇...?
袁豐25?!
作為第三任會長,我認為正常
其實計返個時間M都應該俾人折磨咗好多日...
之後唔知疑似Dr.D會唔會同M合作搞掂西城薈,畢竟M係Dr.D就完美嘅傑作,點會捨得佢死係其他人手上
最尾dr.d會變到大蛇丸咁款?😂
應該係M 病化咗 然後瞬間一個人搞掂西城 然後變成天神 一個人飛過去插爆天腦 然後飛出外國 飛上去宇宙 去到月球殖民
雲梨😭😭😭"	4c97f277b8c60f38cf48a14f282cc2b0
				"又係新聞快打嘅時間喇!行李唔駛要你煩,咖啡室有得瞓覺,找換機都有實測?
- ecbo cloak繼續擴展:ecbo cloak近期十分活躍,繼同JR合作之外,家陣又同九州嘅大手私鐵西日本鐵道合作,喺西鐵福岡站嘅出租會議中心「SPACE on the station」中設立行李儲存點,收費每件700円,儲存時間長至十日.
- JR九州X大和運輸,行李直送由布院溫泉:講起行李,有時去溫泉鄉最大問題係行李(所以自駕係一個好嘅選擇).但如果可以唔駛理行李而一樣可以輕鬆去溫泉?點計都似乎抵過自駕噃.JR九州呢期就積極試驗呢個可能性,繼喺別府提供免費行李搬運外(需要喺JR九州訂票網預定車票),再推出新服務,幫旅客搬運行李往返福岡機場,JR博多站與由布院溫泉各旅館.服務由大和運輸經營(即日起至五月三十一日),機場同博多站方面每日十一點半cutoff,當日六點送到酒店.由布院方面就十一點cutoff,下晝三點打後可以喺機場,博多站攞返行李.每件收費由一千八百円起跳,大啲嘅就收2030円.相信如果反應良好,未來可能喺其他地方都會有得用都唔定.
- PASMO同西瓜爭相出有時限IC card:唔知係咪奧運效應,PASMO(即係首都圈內各私鐵合營嘅IC card機構)同JR東日本都會喺今年九月推出有期限嘅IC card俾外國旅客使用.PASMO嗰張以無咀貓等Sanrio人物設計,而西瓜嗰張則係日之丸加櫻花圖案,對象明顯不同.另外PASMO唔駛按金而西瓜要收,但西瓜可以選擇開咭金額,PASMO則無得揀,入二千円實際可用金額千五,手續費五百円.相同嘅係可增值,搭車買嘢都用得,開咭廿八日內有效,餘額無得退回等.啱唔啱駛,就真係見仁見智,特別係一般IC card有效期係十年,而呢兩張得廿八日,除非以後都唔去日本,買一張超短有效期嘅,似乎有啲浪費.
- 雀巢搞瞓覺咖啡室?:喺咖啡室補眠,相信你未試過都會見過.但真係瞓一覺又會係點?想試就要喺三月六號起,去大手町雀巢旗艦店嘅睡眠cafe啦.店內有可平躺嘅梳化同床選擇,完全個室睡眠,光暗,背景音樂都可以選擇.時間由半個到三個鐘頭選擇,入場費包一至兩杯咖啡,最低消費750円(包一杯咖啡).原來上年已經搞過一次期間限定嘅popup鋪,今次就開實鋪.每日朝九晚六,必須預約,三月一日開始接受booking.
- Pocket Change找換機實測:之前有介紹過嘅Pocket Change,終於有日本人去試喇.結果係:銀紙同散銀都收嘅貨幣有美金,歐羅,韓圜,円同埋人民幣,港幣,新台幣,泰銖,越南盾同埋新加坡元就只收紙幣.可以攞現金,亦可以入落各種電子貨幣户口,例如IC咭,樂天Edy,iTunes,Amazon,七仔Nanaco等.
今個星期又告一段落,祝各位週末愉快,下星期再見!"	5ca903267db7e6ea6b3673b5250d8e68
				"持续时间: 27:01
思浩大爆胭脂扣點樣搵到張國榮做十二少!大談梅艷芳有幾照顧一眾新人!(大家真瘋Show)
D100 Radio
#張國榮 #梅艷芳 #胭脂扣 #大家真瘋Show #思浩
香港 大家真風騷 梁思浩 思浩 林忌 李慧玲 黎則奮 MTR 川普 游清源 D100 鄭經翰 吳志森 Q爺 大家真瘋show 中共 大班 立法會 黃毓民 梁振英 習帝 曾俊華 特區政府 CCTV 左右大局 TVB 風波裏的茶杯 小丸子 特首 龍鳯大茶樓 習近平 港獨 梁天琦 陳彥行 李麗蕊 陶傑 曾鈺成 游蕙禎 林鄭月娥 葉劉淑儀 張建宗 何慕詩 魅影空間 有Q仔冇窮人 沈大師講投資 北京飯店 共產黨 美國 特朗普 鄭若驊 商台 獅子山下 唐英年 張曉明 中聯辦 港澳辦 曾蔭權 董建華 譚得志 梁國雄 長毛 毛孟靜 范國威 桑普 傑斯 李蕙敏 張學潤 北水 熊牛 余若薇 李柱銘 人大 兩會 楊岳橋 娛圈 李嘉誠 長實 李慧琼 黃之鋒 羅冠聰 周庭 劉小麗 姚松炎 朱凱迪 一帶一路 高鐵 微信 李克強 六四 沈大师 六合彩 香港新闻 852郵報 陳小春 mihk memehk 100毛 港鐵 you
... 
 天 前sung hei tang
我當時真係估唔到!因為冇諗過以她蒼桑低沉磁性聲音,竟能以跳脱活潑的聲線去演譯一套攪笑動畫主題曲,覺得很意外和驚喜!梅豔芳真是天后級和舞台至尊!
6 天 前leee lee
Iq博士 是梅艷芳唱
6 天 前程明
鳩UP三寶吹水,作嘢,老撚土!
6 天 前程明
+sl wong 咁你係咩人呀?西人呀?我係當事人在現場,呢條撚樣 黐埋玩咗嗰一次半次 就話同人好撚熟, 成日借埋呢已過世紅人借題發揮, 無 料 就唔好學人做節目, 你條撚樣仲扮嘢 叫人畀錢, 食撚屎啦你!
5 天 前sl wong
程明 你係大陸人? 聽唔明,請重聽,多謝收睇,請付款支持D100.
6 天 前程明
係咪真係咁鐘意玩死無對 證呀?又話D以死巨星同你屎浩又由細玩到大呀?你D妄想症又嚴重咗呀?
6 天 前程明
+sl wong 食撚屎啦你 西 人, 扮代表呀? 你呢啲咁嘅濕鳩d100員工, 衰撚個乞兒!
5 天 前sl wong
程明 你係大陸人? 聽唔明,請重聽,多謝收睇,請付款支持D100.
6 天 前Virginia Wu
無時無刻都曬從前有拍過多少部電影,算啦!無幾部有人認識就
...
免費幫新藝城拍戲但冇講邊套???
6 天 前Alex Cheung
Ciny Heung 今次作大唔算誇張喇 (因為有數得計) 唔敢太亂嚟!
6 天 前W Lihui
Ciny Heung 娛圈係講輩份嘅
6 天 前Fan May Chian
Anita 生日快乐
7 天 前Joanna Lee
小明,你今日咪又嚟啊~我偶像生忌.尊重下.
7 天 前Joanna Lee
好咯~见你无晒声气,我仲以为你走咗添..记住唔好咁激动啊~掰掰~❤❤❤
5 天 前Joanna Lee
+程明 😊
5 天 前程明
+Joanna Lee 你老豆老母有病呀生咗你個仆街仔!
5 天 前Joanna Lee
Btw ho,我係话尊重梅姐,唔係尊重我..哈哈哈!边受得起吖!唔好嬲唔好嬲!对个病唔好.
6 天 前Joanna Lee
你係小明?你有病?噢..sorry.
6 天 前zero lam
我們永遠愛你梅艷芳,活在我們心里,想念你,期望我們明曰相見,感谢你,我的愛人!
7 天 前Joanna Lee
Happy Birthday Anita❤
7 天 前Zhao Jimmy
今日迟左发布😖
7 天 前"	30bc66795b000d9869ac4f7f449ba57f
				"孫慧雪再懷孕,已屆40歲的她又有腺肌症及腺肌瘤問題,12周前又有出血情況,是故每晚都要到醫院打安胎針.孫慧雪稱至少打咗40針,總算過到佗B第一關.唔少備孕,初懷孕嘅女士得悉其經歷後,都有向佢請教,阿雪大方分享個人經歷.
同場加映:連詩雅單親背景成長望組完整家庭 將嫁陳家樂望愛情保鮮:Never Stop Trying
孫慧雪稱,6年前佗大仔時,佗到兩個月時突然大量出血,先生就立即載佢去就近公立醫院,但就遇上幾位新紮醫生唔識處理;佢哋打電話問資深醫生時,資深醫生反問「有冇組織流出」.阿雪唔知流出嚟嘅係乜嘢,更加憂心,幸好照超聲波時BB仍有心跳,惟院方話「要等聽日,而家咩都做唔到」,仲話BB「有就有,冇就冇」.阿雪徹夜難眠又肚子痛,忍唔住問護士「有冇醫生嚟」,得到嘅回應係「醫生聽日先嚟到」.
孫慧雪表示自己最後瞓咗一晚,老公入唔到去,都喺醫院長凳坐足一晚,而第二日下午仍然冇醫生,佢哋選擇轉院,阿雪:「另一家醫院女醫生立即幫我打針!有呢種情況要立即打針,就係所謂嘅安胎針,其實係黃體酮.醫生話,有啲病人慣性流產,會喺頭三個月每天注射!」阿雪沒有放棄,感恩免卻了不幸.
阿雪有咗呢次經驗之後,經常同身邊朋友分享,希望大家都識處理.而今次呢一胎佢請醫生署方,放門診部,假如有咩突發事,就算過了診症時間,都可以去24小時門診照醫生預先寫好的署方去打針,又表示安胎針價錢相宜,「好多網友以為安胎針價錢好貴!又說咩嘢有錢才可以打!大家睇睇單據,私院,針劑連注射只是$199一枝,可以救命,非常OK!」
唔少網民都戥孫慧雪一額汗,又表示公立醫院認真信唔過,阿雪就補充佢嘅言論冇針對任何一邊,「我唔係想講公立或私立邊樣較好!只係睇遇上咩醫生,公立都有醫生好好!我亦試過有好好嘅經歷,而朋友亦試過去私立醫院,遇上冇幫佢照超波就話佢BB已經小產咗,叫佢食藥排出剩餘組織,好彩佢哋堅持睇多個醫生,第二日去睇第二位醫生時,先知BB仲喺度,而家都已經5歲!」
撰文:娛樂組
圖片來源:Instagram"	354da0250cb5a4cfac91868408fb381c
				"講完啲情感故事,今日分享下一個幾有趣既經歷.如果有落有追開既讀者,都知道我同幾個朋友form左個小圈子個個星期飲酒.以下係其中一個星期六既對話
言: 「各位兄弟姊妹今晚又去邊間好呀?Richy?」
Yanis: 「尋晚先蒲通宵,今日又去Richy? 好悶囉喂,唔好去酒吧搵啲新意得唔得呀你?」
言: 「Yanis姐食仔太多飽到反胃?如果博物館開到夜晚12點我一定提議同你去,夜晚係得呢啲節目架啦屌」
小M: 「咁不如今晚抖下?」
保少: 「真抖?咁我約人架啦」
大摩: 「保少節目多到呢,毒撚表示羨慕」
高: 「保少節目多到呢,毒撚表示羨慕」
Yanis: 「保少節目多到呢,毒撚表示羨慕」
Jennifer: 「保少節目多到呢,毒撚表示羨慕」
Daisy: 「保少節目多到呢,毒撚表示羨慕」
保少: 「你班仆街仔,今日唔串言哥串鳩我?」
就係咁,今個星期六我地罕有地冇約出黎.咁果時我又冇女想溝,原來就打算係屋企睇波既姐,點知忽然有人搵我,係小M.
「言,今晚唔飲咁你仲上唔上深圳呀?原本仲諗住叫你幫買少少野過黎」
「應該唔啦,你可能要等到下個星期啦哈哈,你本身要買咩?」
「女仔野咋嘛,啱啱用哂呀
... 
輪相機飲先之後,準備開波之際,個侍仔忽然入黎話不能進食非本K房食品,叫我收返起啲酒,佢keep住先,走果陣俾返我.我地個個目瞪口呆,唔係咁撚on9呀嘛?我又唔係冇俾夠最低消費.
我捉個侍仔出房,隊一舊俾佢叫佢當睇唔到佢都唔肯,傻的嗎?間K房你老豆開架咩?好歹我都係熟客丫,嬲嬲地我拉隊離場抗議,酒就飲唔成,負重又增加左,我將K房買果啲野都拎走埋,再行多兩步我都應該斷氣先,仲斷咩片.忽然小M靈機一動,佢話之前係深圳住過一間酒店都幾大,不如book間大房自己玩算,上網一睇仲有房,成班女因為大家都係熟人,完全唔介意,即刻就起程出發.
辛辛苦苦打的去到酒店,今次我醒啦,廢事一棚人入去俾佢話太多人入住唔啱規矩,就叫小M陪我去check-in,大摩就係樓下睇住班女先.唉,又諗起第一次同小M去開房既畫面…….迅速搞掂之後,俾個房number大摩然後大家好似屈蛇咁前後腳上去.幾經波折終於可以開始,唯一既缺憾係冇冰,得個雪櫃仔,同埋冇骰盅,好在大摩醒目係等我果陣去便利店買左副啤牌.
通晚係房既有小M同佢家姐,Jennifer,Daisy,Yanis,仲有我同大摩.講真,大家都熟得太緊要,點樣坐點樣身體接觸
...
床一張細床,而且冇房,只係有啲櫃呀傢具隔住下,床同床之間係望到大家既.果晚留宿既有小M,Daisy,Yanis,我同大摩就梗架啦.大家沖完個涼想抖之際,點搞好呢?我原本就叫佢地上床攤啦,我同大摩係梳化hea下就得,順手清埋啲酒.
咁Daisy就話同小M瞓大床,Yanis自己瞓張細既,然後Daisy望一望我地,行埋黎撓住我話你地兩個係梳化好慘咁,張床又咁大,佢同小M又瘦,三個人瞓一陣都可以呀.所以話,Daisy個衰妹真係好鬼貼心抵錫,果下我都有啲呆一呆,我望一望小M佢微笑左一下,我直情尷尬到唔敢望大摩,佢個死仔又識do,佢話你地搞掂啦咁,佢去梳化攤啦bye.尚書大人都算機靈呀……
如是者我就跟佢兩個啦,唔好意思,要打斷下大家既性幻想,係冇得左擁右抱既,小M係左,Daisy中間,我係右邊,咁我都刻意保持距離唔想掂到Daisy,你知啦,呢啲肉體接觸好易出事架嘛.我上床都唔夠10秒,對面遠處既Yanis就發酒癲大叫
「阿言!過黎陪我瞓呀!你迫過去做咩喎!」
唉屌,呢獲真係尷尬到一個點,我已經幻想到梳化果邊傳來花生香味同恥笑聲,我究竟應該係度唔郁享受兩女既溫柔定係過去制服Yanis隻癲雞好呢……"	b209e8320291ddaec196559b2d871c1d
				"「鍾意紫色嘅人會好鍾意,唔鍾意紫色嘅人就會好唔鍾意.」呢句說話好似廢話咁,但就完全套用喺我同M佬之上.呢間位於太子嘅Purple Cafe,就以紫色為主調,配以唔同嘅花朵設計,所以M佬無得揀,佢今日要陪我去影相打卡喇!
蟹柳明太子意粉
一絲絲嘅蟹柳再配上明太子醬,每條意粉掛滿醬汁,夠creamy加上明太子嘅鹹香,非常惹味.
帶子忌廉意大利飯
意大利飯嘅飯身軟硬度啱啱好,絕對係適合香港人嘅口味.至於忌廉汁非常creamy,配埋鮮甜嘅帶子,令呢個帶子忌廉意大利飯更錦上添花.
芝芝提子,意式鮮奶咖啡
天氣熱辣辣,所以一定要叫番杯嘢飲啦!芝芝提子入面有沙冰嘅感覺,透心涼;至於意式鮮奶咖啡就好滑好香濃.
Purple Cafe
地址:太子通菜街254號地舖
電話:+852 9651 3989
營業時間:星期一至日 12:00 – 22:00
(記住Like同Share畀朋友)
想緊貼A姐M佬嘅吃喝玩樂資訊,快啲Follow埋下面嘅Channel啦!
Facebook:A姐M佬 玩樂日記
Instagram:AandMDiary
Openrice:A姐M佬
大眾點評:A姐M佬
Trip Advisor:AandMDiary
Youtube:A姐M佬玩樂日記
報料或合作:keepintouch@aandmdiary.com"	3e54af17ade692c7d65bfa8d2f9aed66
				"大嶼規劃多諗頭 最怕又係無米粥
話說三國時代魏明帝下詔求賢,痛斥當時只重清談,不務實際,互相吹捧嘅浮誇官風,強調「選舉莫取有名,名如畫地作餅,不可啖也.」睇番今時今日班港產官僚,一味坐而論道,講咗就當做咗,大嶼山發展由老董年代講到依家,十幾年過去仍然得個吉,正正係「畫餅充飢」嘅典型例子!
呢,港府尋日公布「可持續大嶼藍圖」,提出所謂「北發展,南保育」嘅方針,當中北大嶼山會將東涌新擴展區,小蠔灣以及填海得嚟嘅「東大嶼都會」發展成住宅區,預計長遠可容納七十萬至一百萬人口;又會以機場及港珠澳大橋作為落腳點,目標係成為本港第三個經濟發展核心區,預計可提供二十萬個職位,至於南大嶼山就會興建海岸公園同保育區.
講就講到天花龍鳳嘞,但咪畀人睇死,到最後又係煲無米粥收場.大家有眼見,九七後歷屆政府都話要發展大嶼山,而且由打造商業購物城到發展橋頭經濟,口號一個比一個響亮,目標一個比一個宏偉,但幾時落實過o架?唔使講咁遠,港府前排至提出以纜車接駁大嶼山,喺大東山增設觀星設施以及發展水療度假區,點知話口未完,土木工程署官僚尋日走出嚟叫停,話計劃可能性較低喎.好明顯,官老爺當初冇經過論證,完全係山草藥噏得就噏,家陣吹水話打造咩經濟發展核心區,搵鬼信咩?
最離譜嘅係,成件事十劃未有一撇,當局已經急不及待要人要錢,短期內將會向立法會申請撥款開設可持續辦公室,話要解決缺乏統籌,效率低下等問題喎.政出多門,互相扯皮冇錯係港產官僚嘅頑疾,但睇吓呢幾年跨部門嘅樹木辦做過乜,就知疊床架屋無補於事,只會將公帑倒落鹹水海嘅咋.
話時話,大嶼山面積比香港島大一倍,人口不足十分之一,原本係一塊未經雕琢嘅璞玉,發展潛力無限,問題係當地基本設施多年來毫無寸進,早排當局突然開放外來車輛自由行,結果搞到七國咁亂,險象環生,引發居民堵路抗議.所以話,港產官僚化神奇為腐朽,市民真係多得佢哋唔少.
唔怕唔識貨,最怕貨比貨.同樣係彈丸之地,同樣面對土地發展問題,人哋新加坡可以透過填海增加供應,點解香港做唔到?除咗兩地政治社會環境有別,最主要都係因為港府弱勢無能.
難為最近香港被國際機構評為全球最具競爭力經濟體,港府好似執到寶咁,起勢自我貼金,其實只要睇吓大嶼山發展十幾年原地踏步,就知道呢啲只不過「畫地作餅,不可啖也」嘅虛名咋!
贊助商:"	0573e8b959df63c35e6a6d794b87c34e
				"返 完 幾 日 學 又 放 假 嚕,講 咗 成 個 聖 誕 假 今 日 終 於 去 到 深 圳 野 生 動 物 園 嚕
入 到 場 二 話 不 說 租 返 架 馬 車 先,經 過 邊 度 想 停 講 聲 就 可 以 落 車 嘞
豬 醇 即 刻 比 人 夾 咗 上 馬 仔
第 一 次 抱 蛇 ... 其 實 我 冇 乜 興 趣,不 過 啲 人 非 常 熱 情,夾 硬 就 擺 上 你 身 ... 收 錢
豬 醇 喺 隔 離 幸 災 樂 禍 咁
結 果 豬 醇 千 萬 個 唔 願 意 都 比 人 擺 咗 上 身
其 實 都 真 係 好 格 硬 ... 豬 醇 驚 到 都 唔 敢 郁,咁 又 比 人 收 咗 廿 蚊
去 親 動 物 園 我 都 好 鍾 意 餵 長 頸 鹿 架,佢 哋 真 係 好 可 愛
話 口 未 完 又 比 人 捉 咗 上 驢 仔,今 次 唔 兜 圈 嘞,影 張 相 算
今 次 到 我 同 豬 醇 騎 駱 駝 嘞,豬 醇 係 咁 摸 人 哋 個 駝 峰
騎 完 駱 駝 啲 人 即 刻 又 捉 豬 醇 上 馬,今 次 我 醒 目 捉 返 走
之 前 未 玩 就 玩 吓 冇 所 謂,騎 完 一 次 緊 係 唔 到 騎 啦
話 咁 快 馬 車 就 到 終 點 嚕,落 車 慢 慢 行 先
扮 豹
餵 熊 都 好 得 意,啲 熊 企 晒 喺 度 等 食
嚟 呢 個 動 物 園 都 係 為 咗 餵 老 虎
豬 醇 一 見 我 哋 行 埋 籠 邊 小 小 就 即 刻 好 緊 張 捉 返 我 哋 去 中 間 話 好 危 險
我 哋 喺 佢 個 角 度 睇 老 虎,又 真 係 震 撼 好 多 架 喎,唔 怪 得 之 豬 醇 咁 緊 張
餵 完 老 虎 就 上 籠 車 嘞,想 玩 呢 啲 好 耐
之 前 都 冇 咁 大 感 受,不 過 喺 籠 車 度 真 係 覺 得 啲 獅 子 老 虎 比 人 玩 弄 咁,真 係 好 慘 ...
雖 然 好 想 影 到 張 靚 相,但 係 見 佢 哋 咁 慘 都 即 刻 餵 佢 哋 啦
再 見 嘞 老 虎
豬 醇 一 定 要 老 豬 雙 手 攬 實 佢,真 係 好 搞 笑
露 出 老 虎 尾 巴
我 去 動 物 園 好 鍾 意 同 動 物 影 相
耳 廓 狐 好 可 愛 呀
呢 度 除 咗 動 物 園 其 實 都 有 好 多 機 動 遊 戲,不 過 我 哋 時 間 唔 多,玩 住 一 個 先 啦
路 牌 啲 動 物 頭 好 得 意
最 後 去 睇 熊 貓,啲 熊 貓 喺 晒 玻 璃 籠 裡 面
冇 嘢 睇 就 影 吓 相 啦
玩 埋 恐 龍 就 走 嘞,下 次 可 以 再 嚟 玩
直 接 去 皇 崗 食 潮 汕 大 目 牛 肉 火 鍋 城,真 係 好 抵 食 呀,狂 食 我 最 愛 嘅 牛 白 肉
今 次 嗌 咗 尊 品 黃 肥 牛 同 尊 品 脖 頸 肉,貪 心 咗 ... 飽 到 郁 唔 到
是 日 放 映 : 玩 轉 深 圳 動 物 園"	6c57cb3562a996ba990d4d2858b2142d
				"畫眉毛可以話係各位「無眉娘」喺每日嘅化妝程序入面最重要嘅一環,事關要畫到一對弧度啱,對稱嘅眉毛絕對唔容易!由於眉毛比較稀疏嘅關係,比起一般人係需要更多時間去雕琢堂眉先得.有時一趕時間求其畫下就出門口,但一出到街或者返到公司先發現自己D眉毛出晒事真係喊出嚟!為咗減低呢D咁尷尬嘅情況出現嘅機會,飄眉絕對係各位「無眉娘」一個絕佳嘅選擇,以下就等小編介紹下啦!
咩係飄眉?
飄眉係一種半永久技術,係「仿真眉」式嘅飄眉,過程會用上麻醉膏,但都可能會有少少刺痛嘅感覺,亦都會有少少血點滲出.美容師用刀片沾上顏料之後,會逐條咁順住眉毛生長嘅方向畫出線條,條條分明,同真嘅眉毛比較接近,所以效果亦都比較自然~
同霧眉,紋眉有咩分別?
霧眉都係半永久嘅技術,效果會比較似化咗眉粉嘅眉毛,如果話飄眉係線條分明而且自然嘅話,霧眉感覺就係比較片狀式同埋有妝感.而紋眉就係一種永久,亦都比較早期嘅技術,顏色會進入皮膚深層,所以效果可以維持好耐,但缺點係時間耐咗會變色,例如青色,藍色,啡紅色咁.
咩人適合做飄眉?
如果天生眉毛稀疏,有D部位嘅眉毛缺咗一忽,或者眉毛左右唔對稱嘅話,都好適合去做飄眉~不過孕婦,經期嚟緊,有疤痕
... 
心臟病或者皮膚好易敏感嘅Sis都唔適合做飄眉.如果有其他疑慮嘅話,最好都係事前向資深美容師或者家庭醫生查詢一下!
效果可以維持幾耐?
飄眉過程會喺眉毛表面形成傷口,所以飄完眉之後嗰D部份會結焦,大約3-5日就會甩焦,但甩焦之前要盡量避免眉毛掂到水以免引致發炎,就算洗面時都要避開呀~由於每個人嘅新陳代謝速度都唔同,所以效果實際上可以維持幾耐係因人而異,而乾性肌膚嘅Sis又比油性皮膚嘅Sis可以維持到更耐嘅效果~但一般都可以維持到1-3年!好處係雖然飄出嚟嘅眉毛會隨時間比較淡色,需要定時補色,但一定唔會變咗其他顏色!不過飄完眉之後想keep得耐D,最好都係唔好喺眉毛位置用磨砂,去角質等嘅產品,因為會加快咗甩色嘅速度!
如果想試下飄眉嘅療程,又唔知去邊度搵好,不妨睇下小編以下嘅推介,全部都有質素保證,包保你飄到一堂又靚又自然嘅眉形!從此就唔驚畫眉失手唔知點見人啦~
位置喺中環,交通方便,除咗專業嘅美容師之外,亦都會採用優質嘅產品,更加會保持環境絕對衞生.唔少BloomMe用戶都讚嗰度地方乾淨,服務亦都夠晒專業,有BloomMe用戶更加認為係佢試過最好嘅Spa添!
BloomMe推介療程:韓式
...
亦都喺中環,為客人提供一站式嘅服務,例如纖體,激光去斑,隱型內眼線等等;選用醫學品牌嘅美容產品同埋有醫學實證嘅美容儀器.有BloomMe用戶親身試過飄眉服務話完全唔痛,甩焦之後隻色仲幾靚添!
BloomMe推介療程:飄眉 (6個月內包2次補色) $5,800
鄰近觀塘大型商場,有睫毛延長,半永久紋眉,紋眼線等嘅服務.呢度嘅美睫師擁有日本美睫師嘅證書,亦都有受國際認可嘅半永久化妝技術.除咗嚴格跟從衞生同安全嘅最高標準之外,更加會使用優質嘅低敏產品,咁就更加安心啦!
BloomMe推介療程: 飄眉 $3,280
如果第一次經 BloomMe預約,申請帳戶時入返優惠碼 TALK88,首次預約可以即減 $88!
****👓 想睇多啲 👓****
畫眉毛可以話係各位「無眉娘」喺每日嘅化妝程序入面最重要嘅一環,事關要畫到一對弧度啱,對稱嘅眉毛絕對唔容易!由於眉毛比較稀疏嘅關係,比起一般人係需要更多時間去雕琢堂眉先得.有時一趕時間求其畫下就出門口,但一出到街或者返到公司先發現自己D眉毛出晒事真係喊出嚟!為咗減低呢D咁尷尬嘅情況出現嘅機會,飄眉絕對係各位「無眉娘」一個絕佳嘅選擇,以下就等小編介紹下啦!"	022e61f3a7be6d2bf260195435c5378e
				"功夫茶:內部人事一團糟 推廣調解得啖笑
2020年08月03日 00:04
怪事年年有,今年特別多.上任以來醜聞纏身,每逢大事例必龜縮,民望長期食泥,人稱「司底驊」嘅律政司司長鄭若驊,至叻匿埋做「鍵盤戰士」,以網誌回應外間對佢嘅質詢,廢噏幾句無謂就當做咗交差,是以又贏得「避政司司長」嘅諢號!
呢個世界只有中錯狀元,冇改錯花名㗎!觀乎避政司司長上任至今兩年多,正經事冇做過一樁,醜聞則一直爆得比煙花璀璨!呢,尋日佢又做「鍵盤戰士」認屎認屁啦!話自己早前做咗個專訪,分享律政司點樣喺國際同本地進一步推動調解服務喎!叻啦叻啦,上到「國際」層面,登高望遠方,胸襟開闊,白眼長反,都真係零舍架勢!
之不過,功夫茶回頭一望,又禁不住咭咭聲笑出來!阿姐,冇咁大個頭唔好戴咁大頂帽啦!睇吓近日發生嘅事吖,嗰位刑事檢控專員梁卓然,佢服務咗政府二十五年,月薪逾二十七萬元,都話同佢不和而「劈炮唔撈」!嗱,一個咁資深嘅刑檢專員,喺律政司部門肯定買少見少!
所謂家醜不出外傳,偏偏梁卓然將佢同鄭若驊意見不合嘅事揚通天,仲話情況一直冇改善先至辭職,證明佢唔係唔鍾意份工,而係頂司底驊唔順!依家司底驊仲廢噏乜鬼推廣對外調解服務,一個部門嘅人事都調解無能,而且仲係長期唔啱key,調佢阿媽咩!虧佢仲成日走去「秘撈」調解仲裁,又話香港要做仲裁中心喎,唔好再吹大啲!
查實,梁卓然都唔係第一個跳船㗎嘞,司底驊兩名前下屬都早早唔撈,佢哋係前副刑事檢控專員許紹鼎及黎婉姬,雙雙轉行私人執業,道不同不相為謀吖嘛,不如搵真銀好過.口痕友就話喇:坊間不停有聲音叫「避政司司長」下台,甚至應該直接炒魷以改善法治!功夫茶都曾經力數佢一無是處,雞都不如,皆因雞有五德:文武勇仁信,而司底驊一樣都冇,予人印象最深刻嘅就係「霸着毛坑不拉矢」,你話該唔該煨吖!
功夫茶都唔想扯到佢檢控無能,甩轆瘀事多籮籮咁遠咯!佢依家又話律政司設有調解小組,專責落實推廣同發展香港嘅調解服務同長遠政策,仲話要衝出國際,促進使用香港調解服務以解決本地及國際糾紛喎.唉,咪又係講就天下無敵,做就有心無力!
晚清中興大臣曾國藩說過,閱歷世變,但覺除得人以外,無一事可恃.曾國藩看重人才,今司底驊連咁資深嘅刑事檢控專員都不能容,內部人事一團糟,其所謂「解決本地及國際糾紛」之能力,可思過半矣!林鄭未能「慎取左右」,致使雞鳴狗盜之出其門,豈是無因?劣幣驅逐良幣,遂令正義不彰,法治沉淪也."	505c1d01c8d181dd80ecf6e9dfad1b59
				"下星期就踏入羊年,Lulu預祝大家要「咩」有「咩」,羊年順順利利.啱啱嗰輪英超,最驚喜當然係巴神終於開齋.而曼聯贏波,竟然有兩球係來自前一場只係踢咗幾十秒嘅後衞基斯史摩寧,都係呢個星期嘅亮點.
講開曼聯,近來越來越多嘢講嘅史高斯,早排就雲高爾反擊艾拿迪斯一事,向呢位紅魔領隊講:「點解你要對韋斯咸主帥嘅言論有咁嘅反應?如果係車路士或者曼城主帥,情況會有啲唔同.考慮晒所有情況之後,你要知道,你係曼聯領隊.坦白講,我對呢件事感到好奇怪,因為對於艾拿迪斯嘅言論,我第一個感覺,就係好輕鬆,佢喺度講緊笑.」其實類似嘅抨擊,喺上年都出現過喺莫耶斯身上好多次,最後佢亦喺成績下滑,軍心不穩,高層唔信任嘅情況下被炒.
雲高爾謝絕講笑
寫到呢度,我開始明白點解雲高爾要對批評咁認真,因為史高斯口中嘅開玩笑,其實非常有殺傷力.上年對莫帥一浪接一浪般嘅評論,唔單止令球隊失去球迷嘅支持,更加令球員對佢出現信任危機.可能雲高爾睇得出英國傳媒對領隊可以帶嚟幾大威力,所以先對呢啲「玩笑式」嘅言論睇得咁認真.
下星期一曼聯會喺足總盃作客英甲球隊普雷斯頓,我估不論勝負,雲高爾都會繼續成為頭條人物.至於場波,兩隊實力差一截,加上曼聯無理由打斷自己贏波氣勢,今場贏波冇問題,可以贏3:0.
LULU
不懂踢波愛睇波"	4cd1d3fafb18becf1460e12cf9b79eb4
				"Kelly嘅手無意識咁因為車嘅擺動,有意無意咁掃到我嘅手背.
訓緊嘅佢,當然唔知我呢一刻心入面有住咁大嘅掙扎.
一下又一下,佢指尖同我手背嘅觸碰,變成好強嘅力度敲打緊我個心.
拖,定唔拖?
To be or not to be,原來真係唔易答.
可惜,時間唔等人.
「到啦!」個樣好似林雪嘅的士司機一喝,即刻打破哂我腦海入面嘅胡思亂想.
「唔該你.」我收拾心情,俾咗錢,就扶咗Kelly落車.
呢刻嘅我,心入面有一種俾人逼到去懸崖邊之後終於俾人救翻嘅感覺.
的士走咗,Kelly半挨住我,因為我連佢住邊一座邊個單位都唔知,所以唯有叫醒佢.
「喂,起身翻屋企啦.」
我先細細聲講咗一句,Kelly竟然即刻擘大隻眼彈咗起身.
「唉,我仲以為你啱啱會拖咗我添.」Kelly帶住一個又似失望,又似狡猾嘅笑容望住我.
呢一刻我先知道,原來佢一直都係扮緊訓.
咁唔洗講,用隻手指嚟掃我呢一招都係佢特登㗎啦.
「醒咗就翻去訓啦.」我有啲無奈咁講咗一句,然後轉身就走.
其實我呢個反應唔係嬲Kelly,反而係對自己有幾分失望.
點解頭先大好機會我都無拖落去呢?
點解我就係走唔出個失戀嘅陰影呢?
「喂!」Kelly跑
... 
即刻緊張到擰轉身望向聲音來源.
而我,知道即將會見到傳說中極高要求嘅Kelly媽媽.
我見到一個著住碎花連身裙,年齡大約四十幾歲嘅女人向我哋行緊過嚟,相信就係Kelly嘅媽媽.
望到佢,點知點解我覺得好似似曾相識.
過多一秒,我終於記起翻我喺邊度見過佢.
而同時間,當Kelly媽媽走近我哋同時望到我嘅時候,佢首先都呆咗一呆,然後三秒後露出咗驚訝同嫌棄嘅表情.
命運嘅安排永遠都係比黃子華更幽默嘅.
Kelly媽媽,就係當日我同子成去LV舗頭嘅時候,俾我用rap寸嗰個有錢尖酸刻薄女人.
Kelly媽媽一認得我,馬上一手拉翻Kelly去佢身邊,然後一臉討厭我嘅表情咁講:「我認得你就係嗰日嗰個無文化講粗口嘅人.你做咩咁夜見我個囡啊?」
我都未答佢,佢已經將矛頭指向Kelly:「你近排成日唔翻嚟食飯就係因為呢個人啊?佢無文化,好低級㗎,你啲taste幾時變得咁差㗎?」
平時牙尖嘴利嘅Kelly面對住佢啊媽竟然一句聲都無,只係合埋嘴然後耷低咗頭.
「做咩唔講嘢啊?答我,佢係你邊個?我同你講啊,我絕對唔會接受你揀啲咁低級嘅人㗎!」Kelly媽媽再次步步進逼.
望住佢同望住Kelly,我終於明白咩叫做
...
有啲不可置信咁望住我,好遲疑咁問:「你……認真嘅?你準備好?」
其實,我真係未準備好.
即使呢刻拖住咗Kelly隻手,但係我感覺到自己個心依然好緊張,好擔心,甚至有來自驚恐症嘅輕微氣促同心跳加速.
只不過,我同時間覺得,其實我可能永遠都唔會有準備好嘅一刻.
我有衝動要拖住Kelly隻手,係因為我唔想再俾以前嘅傷口拖累,我想把握呢一個可能可以帶到一生幸福俾我嘅人.
所以,我無答到Kelly嘅問題,我只係反問咗佢一句:「你準備好要挑戰一生一世未啊?」
Kelly睇到我認真嘅表情,終於好開心咁笑咗出嚟,然後一上攬實咗我,差啲搞到我抖唔到氣.
我一邊用力呼吸,一邊伸手截咗一架嚟緊嘅的士,然後就拉咗Kelly上車.
「去邊啊?」一聽司機把聲,我再幫一幫佢個樣,竟然又係啱啱嗰個好似林雪嘅司機.
「北角,xx道嘅xx樓.」我講完之後,見到Kelly望住我,我就答佢:「知你今晚翻屋企實俾你啊媽有排話,所以俾你過嚟我度借宿一宵啦.」
Kelly聽到之後笑得好甜咁點頭,然後用個頭再一次挨住我嘅膊頭.
相同嘅的士.
相同嘅座位.
唯一唔同嘅係,今次,我同Kelly兩隻手之間再無距離.
而且,我哋已經一齊咗."	3b98301b14b1d0ad582e960136320640
				"貼紙
最簡單實惠嘅裝飾方式,就係牆面貼貼紙,唔好以為咁做會顯得無睇頭,其實,貼咗貼紙後另有一番風味.
裝飾物
如果你係Figure愛好者,屋企每幅牆都係最好嘅展示空間,節省飾物櫃空間,將心愛玩具擺上牆身.既可更好觀賞又可以節省空間,一舉兩得.
裝飾畫
裝飾畫風格款式眾多,如歐式油彩畫,中式水墨畫,或其他風格圖騰裝飾畫,選擇裝飾畫需根據家裝的風格來定.如果牆面空間較大,可以選擇連組畫,望落內容更加豐富,效果上亦會多添趣.
儲物格
想要裝飾白色牆身,除咗可以係牆身掛裝飾畫,仲可以係牆身上安裝形狀新穎具有特色嘅儲物格或者置物架,唔單止有裝飾作用,更能夠擴大收納空間.如果牆身空間比較大,或者想要提高牆面收納能力,則可以選擇井字形狀儲物格,兩側延伸出擱板還能額外擺放多D小擺件.
相片牆
相片牆係裝飾牆身唔錯嘅選擇,大小形狀不一嘅相框,令牆身充實豐富嘅同時,令家中增添溫馨回憶.相片牆可以設計係大多數空白區,如走廊,梳化背景牆,電視牆等區域.如果你想令相片牆望落更統一美觀,亦可選擇旅遊相片或色調一致嘅相片,咁做整體色調更加整齊劃一.
功能牆
如果屋企有小朋友,就一定要考慮到小朋友鐘意發揮無限創意嘅藝術細胞,與其之後要辛苦清潔牆身,不如成就佢地,用Aquapro白板漆油上牆身就可以成為一幅白板牆身,想畫就畫.
(以上圖片均來自網路,如有任何版權問題,請與本站聯絡)
原文連結
請按此登錄後留言.未成為會員? 立即註冊"	4d135ad74c503d9ee5c93899f6b7c29b
				"每年六月四日前夕,泛民議員都會爭取喺立法會提出要求平反六四事件嘅動議,過去近廿年都係由身兼支聯會正副主席,秘書或常委嘅議員提出,包括已故嘅司徒華,最近幾年嘅李卓人同何俊仁等.但據聞今年嘅六四動議將改由民主黨主席胡志偉接手,令佢成為歷來首位擁有有效回鄉證嘅六四議案動議人.
胡志偉過往亦曾參與支聯會工作,幾乎每年六四燭光晚會都有去,但始終喺現屆支聯會常委會冇任何職務,點解會由佢接手提出六四動議呢?
原因好簡單,李卓人,何俊仁等支聯會現屆高層,喺去年立法會選舉唔係棄選就係敗選.現有三十名非建制議員當中,只有街工梁耀忠同民主黨尹兆堅身兼支聯會常委.其中阿忠已用咗佢今年嘅動議配額,提出要求將手語定為官方語言嘅議案.肥尹作為議會新丁,亦想留番個動議配額辯論其他民生議題.已唔經唔覺升格咗為資深議員兼泛民最大黨主席嘅胡志偉,惟有為其他黨友及非建制議員孭起呢個重責.
不過,胡志偉最終能否成功提出六四動議,仲要視乎其他非建制議員會否就今年嘅財政預算案發動拉布,因為過去三年嘅六四動議,都畀預算案拉布戰拖死咗,即係無法喺六月四日之前辯論同投票.如果今年又再歷史重演,胡志偉就可以申請更改動議題目,辯論番其他政治或民生議題."	b6accbdc9058cf779a388e095e60ab67
				"有撚人逼你咩
咁你講下有咩誘因RENEW BNO?
貪佢免簽證多
唔見左一本仲有另一本可以用
唔通係咩
BNO免簽多? 你去邊呀?
唔見特衰 香港補發都係三舊幾.....一定方便過你無啦啦搵副簽用千幾銀RENEW BNO喎
我都係是但上網copy
特區護照有152免簽(包括免簽證及落地簽證),而BNO就有189個(153個免簽證;30個落地簽證;6個電子簽證);BNO�免簽證國家比特區護照多37個,其中包括緬甸,柬埔寨,海地同玻利維亞等國家.
緬甸,柬埔寨,海地同玻利維亞 都唔會去架啦
到時去先用特衰俾VISA錢都唔洗一千啦
2047 ?
怕就移民啦
IN 共產黨 we trust
你剩係識去日本同英國唔代表其他人好似你既世界咁細既
利申好中意周圍去旅行
我去深圳架咋
bno多 緬甸,柬埔寨,海地同玻利維亞 真係要去先簽都未遲啦
準備下年去哂,廢事續個搞
去d有特色又有文化味道既developing countries好正
同歐洲日本美國香港呢d繁華國家係完全唔同
但又唔會好似印度果d咁撚危險
體驗到好多正野
只有BN(O)免簽的國家 (或有錯漏, 請以官方網站資料為準)
Bangladesh 孟加拉
Barbados 巴巴多斯
Gambia 岡比亞
Haiti 海地
Honduras 洪都拉斯
La Reunion 留尼汪
Malawi 馬拉維
Pitcarin, Henderson, Ducie & Oeno Islands 皮特,亨德森,杜斯及奧埃諾島
Solomon Islands 所羅門群島
Swaziland 斯威士蘭
Tonga 通加
Vatican City 梵蒂岡
Western Samoa 西薩摩亞
Zambia* 贊比亞*
去唔去得晒呀?"	d96925fd49ba1375f4cbb204c76c60ad
				"在澄波學校簡單行一圈後,見開始有一日遊團陸續湧到,寧靜小島也頓時熱鬧起來.事不宜遲,繼續拾級而上去山頂的小教堂逛逛吧!
這間聖若瑟小教堂上次基爾也有來過,今次因為突然來了幾團遊人(而且大部份講煲冬瓜的呢),咁就無謂再逼入去教堂湊熱鬧了,只圍繞小教堂走一圈看看外面風景已夠愜意!(如有興趣看看教堂內部陳設,可click入舊網誌:鹽田梓分享遺產:上@西貢)
小教堂正門外擺放了一座西式大銅鐘,上面有ROMA字樣唔知係咪代表是意大利鑄造?上次記得人有會敲鐘,今次在大鐘旁邊貼了「嚴禁敲鐘」的標貼,或許因為驚太多遊人敲鐘,打擾了教堂寧靜的環境……
教堂外面向海的一邊景致開揚,可遠眺西貢一帶海岸諸島,另一邊則是田園美景,完全是五星豪宅級景觀.最近看選舉論壇經常話房屋問題係目前重中之重的熱話,但這個荒蕪小島就有好多廢棄村屋無人住,忽發奇想將來如果起返條大橋連接起市區,唔知會唔會成為另一個馬灣呢!
重中之重的問題,都係留返畀年薪幾百萬的人去慢慢思考吧!基爾樂得逍遙,繼續遊島去.由小教堂落山繼續向前走,就來到陳志明副主教故居.之前講過今次重遊舊地正好是復活節前數周,所以都見有唔少由神父帶領的朝聖團來鹽田梓朝
... 
免這裏荒廢太耐變得無價值....XXXXD
刪除真係唔知喎,唔知大澳果啲會唔會有?不過HK海水污染都幾嚴重,唔係度度地方都可取海水製鹽呢!
又唔見佢有得賣,亦唔見有紀念品攤檔有得買喎,只係見有示範表演(不過這次沒看,因等太久),森兄下次如果去就提議下佢地賣海鹽手信賺取少少營運收入都好,也可補貼下啲船費唔駛咁鬼貴啦^^
有森Blog荒蕪都未到gael兄呢度啦…咁多擁躉~~~
刪除怕到時森伯嚟得多, 又話老人家煩啫~~哈哈哈
都唔係㗎,多啲人講下嘢熱鬧啲,總好過自說自話啦:P
刪除一定唔會啦,歡迎你多啲來留言大家互相煩下wakakaka....
竟然有煲冬瓜人~?真係估唔到喎!
回覆刪除我都估唔到呀,還以為佢地活動範圍只限於廣東道和上水....XXXD
刪除我之前也剛去,很喜歡這小島,已去了兩次,第一次在下船後的第一個檔口吃茶粿很好吃,第二次在小坡上那家吃,凍冰冰又硬好難吃,很失望!
回覆刪除原來你也去了兩次,你覺唔覺船費貴咗好多?!!@@
刪除餐廳個view係幾唔錯,咁有冇食佢推介果隻土窯雞?
鹽田梓好多嘢睇又有特式﹗
回覆刪除比較似真正的離島,唔係長洲果種喧鬧多嘢食果種
刪除好羨慕香港
...
我都無諗過有大陸團,不過平時應該都有本地一日遊果類,包埋去西貢附近幾個地質公園果D
教堂一定要去 , 特式嚟呢~!!
回覆刪除係呀好多一日遊的團都係主要去教堂睇
刪除逛商場或者遊郊外,都是各有所好.個人還是比較喜歡去郊外.
回覆刪除這間荒廢了的教堂,都幾值得去行吓睇吓.
商場又行下郊外又去下就最好^^
刪除古蹟幾值得一看
行商場可以見到現在流行些什麼東西,也是一種常識與樂趣.
刪除非常同意,我都不時會去window shopping....
刪除我番左黎啦 !!!!
回覆刪除一黎就見到我都幾鍾意去的鹽田梓, 希望唔會好似塔門咁令我失望 !
Welcome home^^
刪除嘩~~~你去咗好耐旅行喎,南美係咪好正?
鹽田梓我諗相對係少人啲,因為佢只有周六日先有船來往,我諗就唔係咁多遊人去露營吧.....好似都唔見有營地呢
係呀 ! 半年去左好多地方, 眼界又大開了 !
刪除咁又係, 不過呢度 day trip 都可以好多人架 ~
咁如果有時間就寫少少精彩旅途經歷來分享下啦^^
刪除通常一日遊團都係去教堂睇下就撤退,因為仲要坐船去埋其他幾處海岸公園睇石,食午飯又多數不會選擇在鹽田梓...."	4fefed56e0f14c13f6389c7acd5fbe3b
				"Tag Archives: Barcamp
曾經有人問我:Daisy你點解要去咁多聚會,係唔係「逢Show必到有早無遲」先?老實說,如果我要出show的話就變靚啲,唔係著來著去都係果啲,同埋「唔駛去全程,臨last先現影」影大合照囉.還是那句,在我心目中每一次聚會無論是群眾還是品牌邀請,都是難得的學習機會,吾等村姑又豈會錯過?就在9月12日,我BarCamp,Twestival Hong Kong 2009由頭玩到尾,夜晚12點先至開始返屋企,你都咪話唔勁.
又是那句:你會參加就一定會參加,你不會去的就不會去.Barcamp究竟是什麼?你可以看我在上兩年寫的介紹文章:BarCamp Hong Kong:學習的最佳良機,非官方廣東話版BarCamp FAQ 和回顧:Barcamp Hong Kong 2007: My Thoughts,BarCamp Hong Kong 2008, A Great Event Experience! 又或者讓我套用最簡單的一句說話:Barcamp就是一堆對新科技,新事物,新主意有興趣的人士聚合的好地方,你不需要是Geek仔Geek女也可以樂在其中.
Ba
... 
rewery
至於Twestival,上年的介紹文和感想在此:香港的《推特節》Twestival Hong Kong,Twestival的文化夾縫.老實說有上年「老外主打」的經驗,今年原本是不打算參與的了,但我發現今年有Vivek Mahbubani和其他一眾楝篤笑artist表演又作別論,要知道買一張飛看他們的Show絕不便宜.現在既可以睇表演,又可以支持保良局美林兒童學習中心,更有豐富抽獎兼全場Coca Cola及Carlsberg贈飲,還可以結識各路人馬,我相信今年Twestival是值得參與的.
香港推特節 2009
官方網站:http://hongkong.twestival.com
時間:晚上8點半開始
地點:Culture Club / Guru 中環 (SoHo區) 伊利近街 13 / 15 號
費用:$150(網上購票)/ $165(入場前才付費)
非官方廣東話版BarCamp FAQ
BarCamp哩個字其實點解?
Bar者,酒吧也;Camp者,即係營地啦.咁BarCamp咪即係響酒吧度札營?當然唔係咁嘅意思啦.話說BarCamp嘅傳統係會響舉行前一晚約齊大家去一間
...
BarCamp入面可以做乜野傢?
- 睇人,被睇
- 識吓人,派吓卡片
- 做吓演講,或者乜都唔講(係傢,其實唔係一定要出去講野傢,只要你參與,「BarCamp始終有你」就得)
係唔係一定要好似返工咁朝九晚五先?
如果你唔可以參與哂全日係你嘅損失,是關啲題目真係勁正,好有火花傢.之不過如果你上畫要返工咪下畫先至黎囉,一樣歡迎.
係唔係要好Tech先至參加得傢?
我都唔Tech咪一樣去,就係因為唔識所以先至要學.
死啦!我英文唔得傢,係唔係一定明珠台傢?
你當我死傢!我係廣東人黎傢.而且BarCamp係歡迎大家以自己最熟悉嘅語言去交流傢嘛,唔駛驚,黎玩啦.
我份人比較慢熱,唔識同人溝通,我可以點參與呢?
唔鐘意講野唔緊要,歡迎你影多啲靚相放上去Flickr Group “barcamphongkong2008” ,利用Twitter加上#barcamphk去報導現場實況,又或者將啲新野upload上去Facebook咁,唔講野都得傢.
你講到咁正咁好玩,駛唔駛俾錢傢?
免費傢!仲想咁多,快啲黎Facebook或者Wiki報名啦!
想睇上年正經版本嘅FAQ?
哩度有得睇,不過都係我寫嘅:P"	819447358457732fbe49d6a476032e02
				"所堵咗點算,呢個問題週時喺我哋日常生活中撞見,唔使得屎阬也繫一單十足鬱悶嘅事,嚴重影響咗我哋嘅日常生活方式,許多人發生呢樣嘅事徃徃會立馬求助于專業嘅通渠公司,査實,如菓唔繫十足大嘅問題,我哋自己就可以用小技巧解決屎阬堵塞,鬼咁屎阬馬桶通渠有乜埜小祕訣麼?下靣簡單撦綫下屎阬馬桶通渠啩.
幹燥嘅“便便”事関唔宜沖走,堵塞喺下水道就會造成馬桶嘅堵塞,呢種堵塞真繫讓人煩惱.馬桶老化:隨著馬桶年齡嘅增大,內壁上會結一層汙垢,嚴重嘅時候就會造成馬桶嘅擁堵.仲有我哋使完嘅紙有時候唔覺眼冇丟喺紙簍內底,隨手掟進屎阬,呢種情況也會導緻屎阬堵塞.
馬桶堵塞繫個大佬難嘅問題,冇馬桶呢又試試唔就手,有咗馬桶呢又試試閙心,鬼咁點呀才能最大化嘅根治堵塞呢個問題呢,點快趣輕鬆做到馬桶通渠,小編還繫要為各位親哋推薦一欵超極馬桶,哈哈,就繫所謂嘅智能馬桶.智能馬桶擁有許多零捨嘅功能:如羅柚清淨,下身清淨,迻動清淨,坐圈保溫,煖風揹亁,自動除臭,靜音落座等等.
屎阬馬桶通渠祕訣
可揾一段腍琯一頭連好自嚟水另一頭包好抹佈挿到下水琯道裡. 打開自嚟水就得啦.原理繫:自嚟水嘅壓力大槩有4Mpa 繫直頭可以沖開妳傢 嘅下水道嘅.記得咪製讓腍琯兩頭漏水,以保持壓力最高.
買缾大可樂飜嚟先把飲料飲完 再把可樂缾口下方剪掉 剪掉后把牠倒著放喺馬桶裡用手摞住底部徃上抽幾下就好啦.
喺超市購買一缾通厠霛,呢個帶有腐蝕性,需要好聲,先導入滾水喺蹲厠內底,然之后導入液躰,導入嘅量需要睇講明書.收屘半個鈡后用方灋1嘅吸馬桶嘅嗰個架生皮老虎嚟使用.
如菓文章講述嘅各種通渠方灋都嘗試過,還繫揾唔到屎阬堵咗嘅原囙,呢個時候可以打電話讓專業嘅師傅嚟通渠,避免萬一自己唔曉讓屎阬更加堵,到時候喺解決就會更加溼滯.
最就手嘅繫,除開可以透過按鈕靣闆嚟進行撡作,還一登設有遙控裝寘以實現呢些功能,消費者喺使用嘅時候,衹要手握遙控器輕輕一按,所有功能都可輕鬆實現.智能馬桶嘅確能喺最大程度避免馬桶嘅堵塞,但繫如菓唔閤理使用嘅話還繫會造成堵塞,智能馬桶嘅造價也唔牴,所以還繫睇各位親哋點去選擇呢!
編輯縂結:関于屎阬馬桶通渠嘅相関聲氣就為大傢撦綫到呢度咗,希朢呢篇文章對您有所幫助.如菓您仲有乜埜唔曉嘅地方可以関註我哋齊傢網,我哋會盡快為您解答.
内容轉載:http://drain.com.hk/"	5a32657c98c78af7b3ad0dd09b3f3aea
				"門口位置有飲水機和如廁地方
洗澡區
是日宵夜
預計明早往上走接近高雄
再往上就到台中
明早蓮花會發海上警報
可以到後園坐地方比較大,但我一定比蚊咬
民宿有免費單車提供
嘩.....真係開心到呢,無揀錯民宿呀~
似是無人打理,無人路可以走近
踩了一圈就回去準備收拾
下一站妖怪村......
可惜天氣不好
回覆刪除係lu......秋天會正好多,不熱嘛
刪除尾尾幾張相很有氣氛,好大自然.
回覆刪除台灣真係好多靚地方
刪除第一次見到有飲水機的房間.房東遇到同鄉,應該會特别招呼~ 哈
回覆刪除甘你地有無互相擦背吖?
我都係第一次見房內有飲水機
刪除遇到同鄉真係親切d架
民宿真係好大好靚呀~
回覆刪除值得一住,喜歡大自然就會喜歡這裡
刪除好舒服嘅地方.最喜歡你坐搖搖long chair 張相.去旅行就係要依d寫意
回覆刪除哩度真係好靚,真的不像人在台中呢
刪除好多單車任揀喎,又有咁靚秋英,好正呀!
回覆刪除喜歡大自然就會喜歡這裡,加上可以單車遊,正呀~~
刪除一雞兩味~玩緊台中峇里渡假FEEL
回覆刪除下一站都好正,玩埋日本feel添呀~
刪除老闆娘知妳地係香港人有冇對妳地好D咁呀?
回覆刪除秋英花好靚呀,香港有冇架?
HK緊係無秋英花.......所以先咁開心^^
刪除我覺得有呀
又稻米又秋英,還一大片)))) 羨慕死人呀!
回覆刪除係呀係呀,我都估唔到咁好彩^^
刪除秋英花田好靚﹗
回覆刪除唔洗搵花田就係旁邊,好開心架^^
刪除單車真的很襯妳啊~
回覆刪除係呀,好淑女款~~嘿嘿""
刪除呢度環境唔錯,好靚呀!
回覆刪除台中真係好多靚地方架^^
刪除稻田好靚
回覆刪除不過又真係有啲驚有蛇喎
驚架,因為似荒廢的花田
刪除估唔到嚟到台灣都有稻米睇 , 好掛住上水啲稻米 , 今年不如約埋一齊睇吖 ?
回覆刪除咁妳有冇幫大爺擦死皮再入浴呀 嘻嘻!
回覆刪除望落都係覺得個浴缸曼最吸引.如果有電視睇更加好.
回覆刪除"	85f88b4d177bbe02c80498a33d630232
				"「隔籬部門新嚟嘅女同事幾正喎!係咪叫Eliza?有少少肉地,見佢好鍾意笑,都幾靚.」講呢番說話嘅係George,佢似乎對呢個叫Eliza嘅新人好有興趣,lunch time嘅時候滔滔不絕向我同Mathew講呢個女仔,仲話下星期想約對方食飯,問我哋介唔介意?
想徵求我同Mathew同意,係因為我哋三個男仔係固定飯腳,Mathew冇乜所謂,反而我唔係太想,到時George就會扮晒君子好作狀,係男人都明㗎啦,多咗個女仔喺度實會收斂啲,仲要係隔籬部門新女同事,我驚冇乜話題仲尷尬.
嚴禁轉載聲明:本網站所存在的一切知識產權,屬於我們所有,或已合法地特許給我們在本網站上使用.由適用法例所授予的一切權利,茲在此予以保留.除我們給予特許外,閣下不得以任何形式及方式,創立衍生作品,下載,翻印,複製,或節錄我們的故事內容放在其他網站圖利.
讚咗幾日Eliza,George終於行動,見到個衰仔成日借頭借路襯Eliza斟水就行入pantry,仲好成功咁傾到計,點知原來約食lunch失敗,因為George後來同我哋講返:「佢話呢一兩個星期唔係同自己部門食,就係同佢出面啲朋友食,妖!藉口啦!扮上菜啫!」
Geor
... 
到呀!」
我:「咪係囉,呢個茶記好多公司人會嚟食㗎,隔牆有耳呀!」
儘管我同Mathew都告誡過George要積口德,但係個衰仔溝唔到女似乎受咗好大打擊,幾乎每次食lunch都會講啲難聽說話侮辱Eliza,呢種係咪心理唔平衡呢?
George:「Eliza呢啲女應該好大食,你睇都知啦!邊條仔娶到佢就慘喇,肯定紅杏出牆!」
George:「見唔見頭先Eliza同公司個鬼佬傾得幾開心呀?哦,原來鍾意食洋腸!」
George:「原來Eliza對腳都幾粗㗎喎!今日見佢著短裙先睇得清楚,呢啲咪係甲組腳囉!」
以上嘅難聽說話都係出自George把口,其實唔止咁少㗎!不過事隔太耐,我都好難一字一句全部記得,因為George幾乎每日lunch都向我同Mathew係咁講,勸又勸過,話又話過,George仲係咁賤,所以我哋對耳一聽到呢啲說話都會免疫,絕對唔會畀反應.
後來有一日,Eliza竟然主動向我同Mathew話一齊食lunch,我都未嚟得切畀反應,Mathew就話冇問題,George知道後仲好興奮,又提議唔好食茶記,話不如去食lunch buffet喎!痴孖根!冷靜啲啦!
結果我哋一行四人都係去咗茶
...
eet嘅,真心替佢哋高興,不過咪住先,拍咗拖三個月?上個月George先話Eliza好大食,一定會紅杏出牆,兩個星期前George仲講緊Eliza鍾意食洋腸,再計清楚啲,George話Eliza兼職跑私鐘嗰陣,Mathew應該啱啱同Eliza開始……
我睇住George全程飯都好尷尬,冇咩講嘢,笑得好牽強,你唔明㗎喇,唔係溝唔到女嗰種尷尬,係佢一路講緊Eliza壞話而又唔知Mathew係人哋男朋友嗰種……我唔關事都想搵窿捐,George不如直接鑽落去地核啦!
George:「你估Mathew有冇同Eliza講……我之前咁話佢吖嗱?頂!陰我咩?拍拖又唔早講!」噚日George先咁樣問我.
我:「咁同事拍拖唔想公開好合理吖,奉旨要同你報告咩!你唔覺得Eliza嗰次突然一齊食lunch就係一個訊號咩,擺明係要嚇你一跳,即係佢乜都知,一早叫你講嘢唔好咁賤格啦!」
其實George而家同Mathew嘅關係都疏離咗,點解?因為Eliza真係勁憎George囉!Mathew私下同我講咗喇!你話George幾樣衰吖!(完)
(香港職場)下屬喺office影婚紗相兼擺酒 老細:你兩公婆有冇咁鍾意公司呀?"	786f5ca610ad47111119bcec4d6d7ae8
				"有一年同老闆去咗北美出trip,先去加拿大再去美國,行程上已安排聖誕前返到香港,不過喺當地時間12月18日,我收到家人長途電話告知爸爸突然喺屋企暈倒,送咗去醫院後證實不治嘅消息.
當時同老闆身處喺一個Exhibition嘅場地,佢見我面色變晒就問發生咩事,由於我自己都未消化到,所以六神無主,老闆叫我咩都唔好諗,第一時間返酒店拎行李去機場,即刻搭飛機返香港照顧屋企人.
迅速返酒店再去機場,成個人依然好迷惘,未嚟得切回魂又收到家人嘅長途電話,聽住媽媽喊得好淒涼,嗰一刻我已經陷入咗谷底,好似無意識一樣,呢個時候老闆又打畀我,佢話已經叫秘書用我嘅資料買咗機票,叮囑我嗱嗱臨去櫃位check in,因為嗰班機距離起飛嘅時間唔多.
接受唔到爸爸嘅離開,我竟然隔住個電話向住老闆喊,其實當時邊個打電話嚟,又或者邊個企喺面前,我都一樣會向對方號啕大哭,我甚至講咗句:「冇用喇,佢已經走咗,返到去都見唔到最後一面.」
印象最深刻係老闆同我講:「振作啲啦!用呢十幾個鐘頭飛機冷靜下,因為屋企人都好需要你喺身邊,你而家咁樣只會令佢哋更擔心更無助,做男人就係有責任要頂住,你check in上完飛機先慢慢喊,用張氈笠住個頭喊,返到香港就要堅強啲,快啲啦!飛機唔等人㗎!」
去到櫃位,原來老闆幫我book嘅係頭等艙,咁大個仔第一次坐頭等艙,亦都係目前唯一一次.
人在外地,知道屋企發生咗事,但最快都要十幾個鐘先可以見到佢哋,嗰種感覺真係好痛苦,每分鐘都過得好慢,我好想求佢哋開快啲,不過呢架係飛機唔係的士,抵達後仲有連串動作例如過關同埋等行李先出到市區,好煎熬,又乜都做唔到.
嗰一年嘅聖誕同冬至對我嚟講係愁雲慘霧,自己嘅情緒都未管理得好,仲要故作堅強去睇住媽媽,後來總算捱過.
搞掂完屋企嘅事,放咗個假再返工,我首先去同秘書小姐講唔該,佢喺我最不知所措嘅時候幫我訂晒機票,安排好一切,否則當時我未必有足夠嘅冷靜去處理,另外都想打探下機票問題,雖然出trip來回機票係公司包,但頭等艙我check過,對我嚟講超貴,老闆負責係一個問題,禮貌上我都唔應該大安旨意.
秘書小姐同我講,機票公司出,唔使擔心,而且頭等艙係老闆千叮萬囑,本身有另一班機再早少少,但老闆擔心我趕唔到,加上希望我坐得舒服啲.
嗰一刻我好感動,連隨入房多謝老闆,除咗一直以嚟嘅體諒,頭等艙嘅天價亦令我耿耿於懷,點知老闆咁講:「我唔想人哋見到你喊,有個獨立空間好啲,唔使坐經濟位同人迫,釋放唔到自己嘅情感.」
老闆話自己都試過身處外國時收到佢嫲嫲過身嘅消息,當年佢坐經濟位,諗起由細湊大佢嘅嫲嫲,男人老狗喺飛機上面流馬尿,當時又係臨急臨忙book機位,坐中間行嘅中間位置,左右都有人,嚇到隔籬兩個位嘅乘客不知所措,老闆仲強調自己最叻都係坐過商務,仲未體驗過頭等.
好老闆難求,唔係因為頭等艙,係因為佢體諒員工,所以我到而家都係幫佢打緊工,每逢冬至我公司都係返半日,老闆請完食飯就可以直接喺酒樓離開,佢話冇嘢緊要過屋企人,我哋員工搵錢為屋企,佢做生意都係為屋企,其實冇分別.
隨住年紀愈大,長輩可能愈嚟愈少,呢個係殘酷嘅定律,而家嘅我會更珍惜同家人相處嘅時間,希望各位喺冬至嘅時候都可以早啲收工,一家人齊齊整整,平平安安咁樣食餐飯."	5e497847dcf5f54a2f8441f4bc679a03
				"劉佩㻚飾演的Emma,基本上在劇中由頭搶到尾.(網上截圖)
如果遇到好似Emma這麼強的小三,直頭想融入家中,分享老公,女人都好難唔驚.
奸角永遠最搶鏡,劉佩玥在《幕後玩家》飾演Emma,由第一集開始以小三形象出場,除了同黃宗澤親熱戲搶鏡,早幾集的進擊招數,令到不少女粉絲看得火滾,更被封為史上最強小三;當然要找真身Emma即是劉佩玥Moon講解下,有什麼方法對付這個女人公敵,不過阿Moon都表示沒有辦法,她說:「現實中我就好好彩未遇過,至於對付小三的招數,我覺得最緊要做好自己先,首先自己唔好做小三先,自己畀自己價值都好重要,好多受害者有時會諗可能自己唔夠好,所以佢先出去『耍耍滾』呀,或者搵小三,我就覺得咁諗好錯,因為男方做錯絕對唔關你事,而對付小三最好嘅方法就係放手,男方如果因為另一個始亂終棄,呢個男人都唔係一個好嘅人,佢對其他人都會咁做,唔好去姑息.」
昨晚24集Emma目睹Sheldon偷食,之後在街頭被Sheldon飛,認真可憐.
對付小三阿Moon就話最好放手,放開所有,如果現實中有個Sheldon男友又如何鎖實呢?她說:「點樣鎖實呀,成日諗其他人冇用嘅,做好自己就夠架喇,成日諗點提防呀?男友會唔會出軌呀?冇用㗎,就算另一半做錯嘢,都唔關自己事.呢套劇畀我最大得著,就係做人要光明正大,無論追求權利,金錢,愛情,行錯一步就滿盤皆落索.」真想不到問阿Moon講如何鎖實男友,她可以講到去《幕後玩家》的中心思想,還可以用「滿盤皆落索.」做結尾,阿Moon真的有文采."	1bbc84c8be9aab389950bc95c0b9ead7
				"做左10個月媽媽,真係買左無數樣嬰兒items,當中有好用,亦有唔好用.
等我一一同大家分享下!暫時,買咁多野當中,好用多過唔好用!
今次先分享下有咩好物!
因為沙律B平日好少去街,基本上都比較少機會出動BB車.
但如果長期唔用,會好易封塵.於是,我就上左偉大嘅淘寶搵嬰兒車防塵罩.
又好抵死俾我搵到,仲要好fit size,仲要勁平!真係唔買對唔住自己!
其實即係雨褸,用嘅機會不多,但用過一次,你一定會讚好!
沙律媽媽平日都成日上網睇BB用品,呢款rain cover都係無意中見到.
但我諗都唔諗就買左,因為miss左未必搵得番.
買左幾個月,用左幾次,可能有啲似會覺得無需要.
但我用完幾次,覺得好有需要!
如果落雨去街,我地都好少用B車,反而會用孭帶.
用完,再加埋rain cover,真係擋左唔少撇雨!
而且好易用,兩邊都有Clips,可以夾住孭帶.
而底部又有啪鈕,真係可以包到BB實一實!
So far 用過幾次,沙律爸爸,沙律嫲嫲同姐姐都激讚!
Rain Cover 仲有頂帽仔,必要時可以幫BB戴埋,以防萬一!
再者,佢仲附送一個索袋仔,收藏非常容易.
如果將來去旅行,我一定會
... 
應該有唔少呢啲安全帶賣,但 Richell 呢款我 highly recommended!
因為佢係一條兩用帶,可以當seat belt,亦可以當學行帶.真係一個超好嘅發明!
當BB去到識坐階段,基本上去到邊都要預埋佢個位.
呢款Richell 兩用帶可以滿足到各位媽媽.
而且收藏容易,又輕身,普通去街食飯或者去旅行都必備!
呢個item,我個好大媽咪都唔會陌生.又係一款超強發明!
對於學坐同學行嘅BB嚟講,係恩物!
我呢款 cushion 係偉大嘅淘寶買的,總共買過2款!
第一款粉紅波點,我覺得個 cushion 太硬,一般!
第二款蜜蜂仔,cushion 非常軟,我個人覺得幾好,但唯一唔好就係心口無少左條帶!
其實淘寶有好少款,不防可以慢慢睇.
我係某平台見到韓國都有出呢款cushion,但就有啲貴!都係淘寶算數!
我之前介紹床品都有提過,其真都幾好用.
香港地方淺窄,一間房放左張大床,再加床嬰兒床,真係無曬位.
無可能下下都將成包尿片放入房.一黎無位,二黎個尿片包裝好污糟 [有潔癖].
所以我一早已物色左呢啲袋仔,可以綁係床尾,放尿片,又方便,又乾淨!
如果夜晚換片,勁安靜,因為
...
音.
沙律B超醒瞓,如果用尿片袋袋尿布,應該晚晚都會版嘈醒.
6: 咬咬樂 [千色 / 一田 / 網店]
我之前寫加固工具都有提過呢個 item!真係幾唔錯!
除左可以好安心俾沙律B食到生果之外,仲可以訓練佢用手拎野嘅能力.
但呢款產品好快就唔啱用,因為BB大得太快.每個月都唔同!
但為左可以俾沙律B可以4個月就嘗試新食物,得地都買左俾佢!佢勁鐘意,一見到就知有野食!
除左 Kidsme 咬咬樂,仲有另一個牌子叫 Boon,都可係千色搵到!
之前介紹奶咀奶果陣都有介紹過.宜家覺得呢個產品真係無得頂!
因為沙律B 用 Philips Avent 香草奶咀,本身奶咀無蓋,要自己配,
於是沙律媽媽就買左 Nuby 呢款俾佢,但堅好用.
因為可以將個奶咀會周圍扣,扣手袋,床邊,B車都可以,超方便.
尤其沙律B出牙,晚晚半夜都會喊一兩聲,必定要用奶咀呵護.
所以晚晚我都會扣2個喺床邊,半夜拎起手,超方便!
坊間都有唔少呢款吹氣櫈仔賣,最為人熟悉應該係 Richell!
但我選擇左淘寶,因為我買果張係可以發聲的!
又將有興點推高一個層次!再者,呢款嘅底部疏窿,去旅行可以用嚟沖涼,私家椅,係乾淨啲!"	54800fe7492b4a2f8ba3f9bbabb9598a
				"打工仔返新工抽獎即中大獎 轉頭辭工竟然遭老闆迫令「還獎」 小器公司再有新動作追討
撰文:Yin|圖片來源:Facebook專頁「奴工處」,tvb劇集《愛回家之開心速遞》劇照
打工仔返新工第2日抽獎 竟中$3萬電視
事情起源喺舊年12月19日,一名打工仔入職新公司,第二日就係公司聖誕Party.點知咁好彩,打工仔新入職,就抽中咗終極大獎,係一部價值$3萬嘅電視.
打工仔喺同月23號收到更好工作Offer,於是決定辭職轉工.估唔到,老闆竟然記住打工仔嘅中獎,叫人事部要求打工仔交還大獎嘅電視,否則就會扣人工.
網友踢爆公司抽獎制度本已有利舊有員工
事件當然引起網友熱烈討論,大肆批評公司小器又肉酸.相隔大約一星期,事情再有新進展,依間小器公司嘅員工再次向「奴工處」爆料,進一步披露公司嘅小器作風.
爆料員工補充返,聖誕Party嘅抽獎原來本身都唔係公平,唔係人人機會均等,而是採用所謂「年資加權」,即係年資越長,放入抽獎箱嘅飛就越多,例如入職未滿一年就一張,做夠一年就加多一張,如此類推.所以,新入職打工仔能夠在云云員工被抽中,真係極之幸運.
為求討回抽獎獎品 公司擬對打工仔出律師信
除咗解釋返抽獎機制,員工仲披露公司為求追返部電視,準備再有動作.人事部就同老闆講明,公司如果為攞返送出嘅電視而扣糧,會畀人告.於是,老闆就改向公司法律部門埋手,叫法律部門出律師信畀打工仔,表明唔肯交還電視的話,就小額錢債審判庭見.
網友籲開名 讓大家知道抽獎中咗要嘔返出嚟
對於公司如此小器嘅舉動,網友都為之不齒,仲呼籲「開名」,等大家都知道依間公司抽中獎係要嘔返出嚟;網友又話,可能一開公司,小器老闆第二日就會送多套音響出嚟,請求打工仔原諒.唔少網友都話,就等公司真係出律師信,睇吓係咪可以嚇到打工仔.
網友就唔信公司夠膽扣糧,否則公司已經會畀人告,因為返工係出糧,唔係出電視,到時就真係法庭見.
網友估計公司規模唔細 卻連一部抽獎電視都斤斤計較
有網友慨嘆,如果一間公司有Legal Team(法律團隊),規模應該唔會好細,但連一部電視都要如此斤斤計較,似乎係為啖氣,多過為錢.仲有網友話,好在依間公司唔係馬會,否則中咗獎「割禾青」就迫人還,唔肯還就要告人,仲有邊個敢買馬."	a2a3e1c4e9d15b6488df04b7c14d49c3
				"(UTO娛樂)周葆諭 女神遊日本 和服出巡
前FFx女神Christy周葆諭最近到日本旅遊,對Christy來講係一個好難忘既東京之旅,因為去左好多好經典既地標,例如東京鐵塔,富士山,淺草.呢啲地標由細聽到大,或者係電影入邊會有,但從來未諗過可以親身去到.
今次係Christy第一次着和服,估唔到都要一段比較長嘅時間去穿著,梳髮,見着工作人員一層層咁加厚,穿上和服都係個幾新奇既體驗,穿好後,女神指數爆哂燈,連老闆娘都大讚Christy卡哇依呢.
富士山個邊比較多靚風景睇,藍天白雲同植物令人放鬆;市區嗰邊有好多野玩同食,或者行下街睇下夜景.兩邊感覺好唔同,都好值得去.
黎緊呢個學期準備去實習,要離開高雄去其他縣市,重新適應一個新地方,新時間表,唔同既老師和同事,令Christy有啲擔心.一路以來,讀得越耐就越覺得好多自己未知嘅知識,要慢慢去吸收去見識,依家都要做多啲準備,希望到時實習可以熟悉啲減少失誤,可以順利渡過,學習到更多臨床技巧.這幾年都辛苦的,(靚女不是多男師兄幫嗎?)Christy講師兄師姐都好照顧自己,只係自己要求高,偏要做到最好,還有是除功課理論外,更要落手為病人做治療,考真功夫,無得hea做或靠人哦,所以Christy一直好認真不斷努力學習,成績都位列前茅.
#周葆諭 #UTO娛樂"	91adb96c5fdbbb84825f48a949bc083e
				"TVB忽然推出禁色令,講明公司不鼓勵拍劇或綜藝節目時,有太過誇張女性身材或者賣弄性感的鏡頭,有傳禁令正正針對近期捧出多位女神嘅旅遊節目《3日2夜》.「工作指引」推出後,18號晚播出陳庭欣(Toby)斐濟之旅第二集,係就係仲有三點式,不過仲有一幕係Toby喺泳衣外套上潛水衣,唔少網友慨嘆,以後睇女星游水都可能會著鯊魚裝……
除左著泳衣,陳庭欣仲半裸做spa,算唔算性感,違反禁色令呢?(影片截圖)
禁色令寫明,日後女藝員如果需着上三點式泳衣拍攝,例如進行水上運動,浸溫泉等鏡頭,會在適當時候安排穿上T-shirt.推出工作指引時間咁啱喺《3日2夜》播出陳庭欣到斐濟兩集之間,大家都好奇節目會唔會受影響.拍就一早拍完啦,相信TVB唔會KEY件T-shirt咁突兀,不過會唔會重新剪接就真係要等播出先知.最終新一集陳庭欣繼續有著泳衣,仲有三套咁多!
呢件黑白色泳衣真係顯得Toby身型好fit,可惜播出時得6秒,close up得3秒.(影片截圖)
節目中Toby著上黑白連身deep V泳衣玩海上划艇,有陽光有靚女賞心悅目,見佢隻艇離水上屋有一段距離,都應該拍咗起碼大半個鐘,最終出街,就只有6秒鐘.另一套泳衣黃綠色比堅尼就用嚟拍mood shot,即係行行企企擺pose配旁白嗰種,配埋斐濟嘅日落,係靚嘅.
泳衣MOOD SHOT配上後製旁白, 可算係《3日2夜》特色,以後仲有無得睇呢?(影片截圖)
根據官網顯示,11月25號晚依然有《3日2夜》播出,之後會唔會節目調動就不得而知啦.(網上截圖)
不過大家最深感受應該係第三件泳衣,一直影住toby半身,佢望住鏡頭介紹斐濟玩意,然後,著上一件潛水衣,唔止封胸,封到連鎖骨都見唔到,網友話拍攝時就好似神預言一樣,預知有禁色令推出,睇怕以後女藝人都要買定鯊魚泳衣出埠啦.斐濟之行播完之後,到底仲有無《3日2夜》?查看官網暫時見11月25號晚繼續會播放,據知會係朱智賢遊首爾,到時播出仲有無浸溫泉同落水環節呢?真係要留待下回分解啦.
「如果需着上三點式泳衣拍攝,會在適當時候安排穿上T-shirt」,陳庭欣直接加上潛水衣,真係好安全呀.(影片截圖)"	5f0ef7208ba6eaedd895849697b9898d
				"可能好多人都未聽過《蠟燭人》(Candleman)呢隻 Game,其實佢係舊年年頭 Xbox One 獨佔既其中一隻極優質小品遊戲, 憑藉原創既獨特玩法再加上優秀動態光影表現,仲有簡單但係精彩既故事劇本係歐美地區贏得極多掌聲,黎到今日終於可以係 PS4 上面玩到啦!
係遊戲入面玩家係扮演一碌蠟燭,需要係黑媽媽但係危機四伏既地圖前進(其實係架大船入面黎),係途中只可以靠點燃自己所產生既火光黎照明,但因為係劣質蠟燭既關係所以最多只可以燃燒 10秒,過時就 GG架啦…….
咁講到明係 10秒超人,所以玩家就要精確咁控制點火同熄火既時間,趁住中間果半秒時間記住啲位置黎前進.遊戲目的除咗每關抵達終點之外,仲會有點燃坐落係地圖各處燭台既副任,要點晒每關既燭台其實先係精髓所在.當然隨著關卡推進,需要解開既謎題就會越黎越難,而且亦都會見到製作團隊所花既心思.
今次 PS4 上推出既《蠟燭人》會包含 12 個章節,而每章入面又會細分為 3-5關,總數有 47 關.而且係 PS4 版本會追加「時間挑戰模式」,只要係通關之後進入任何關卡都會見到多咗粒鬼火,你可以當粒鬼火係賽車 Game 既「Ghost Car」,只要你快過佢到終點就會刷新紀錄時間,當然之後粒鬼火就會更新做你既影子啦!
《蠟燭人》已經係 PlayStation Store 上架,價錢為 HKD $116,絕對抵玩!"	0b01aa305867f2301a4d3660ccff5b62
				"香港旗
高舉這面殖民旗幟並不代表示威者希望把香港再次被英國統治,更大的是一種抗爭符號,表達對現狀的不滿.
尺寸 Size: 180cm x 90cm
Made in Taiwan
Product Story
1959年至1997年代表香港嘅旗.
1997年「回歸」之後,呢對旗本來已經成為歷史.但隨住港中之間嘅民族矛盾越來越大後,英殖香港旗喺2010年代翻生,諷刺當權者新不如舊,成功刺激中國人民族恥辱嘅痛苦,甚至象徵埋本土抗爭意識.英殖香港旗開始出現喺七一遊行,反水貨客,反自由行驅蝗等嘅示威場面,喺2013年,港獨組織「香港人優先」更加拎住枝旗行入去中環解放軍軍營.
2019年7月1號,示威者仲將枝旗掛喺立法會主席台前,引起大量國際媒體關注.另一方面,英殖香港旗仍然有唔少經歷過殖民地時期,親英,崇英嘅香港人用嚟懷緬英國統治,代表佢哋「英藉香港人」嘅身份認同.
佢哋用途同示威者用途背後嘅政治意義非完全一樣.有一段時間,本土派曾經以英殖香港旗作為爭取港獨嘅象徵,造成「一旗多義」,「一旗各表」嘅情況.
2019年,反送中示威者終於有達成共識嘅旗幟—光復旗同獨立旗嘅出現,令往後英殖香港旗喺示威場面出場次數逐漸下降.
因此舉港英旗唔一定等同支持本土派以至港獨派,亦唔一定等同懷緬港英統治,對英國有情意結,喺救生艇計劃之下,英殖香港旗嘅象徵意義或者會再度延伸.
高舉這面殖民旗幟並不代表示威者希望把香港再次被英國統治,更大的是一種抗爭符號,表達對現狀的不滿.
╴BBC"	bd6b5c16205ee5f014bba811b093dc1e
				"中山可以说係大湾区概念受惠最大嘅城市,咁中山楼市究竟值不值得投资呢?中山呢個市場有什麼值得投資嘅地方呢?香港人可以買中山樓嗎?
呢次要同大家分享嘅內容有點多,有許多朋友私信咗我,都話想知道下大灣區其他嘅城市.其中問的最多嘅,最有興趣嘅就系中山,咁真系識嘢你哋呢幫友.
呢次要同大家分享嘅內容有點多,有許多朋友私信咗我,都話想知道下大灣區其他嘅城市.其中問的最多嘅,最有興趣嘅就系中山,咁真系識嘢你哋呢幫友.
中山系一個幾受惠於大灣區概念嘅地方黎嘅,因為中山佢遲滴會有深圳通道,廣州,港珠澳大橋三邊匯聚,同埋佢本身個地方系比較低水平嘅.咁我接下嚟分成幾部分講.
講翻之前中山嘅情況先,其實大概三四年前嘅中山,例如石岐或者系東區這些地方呢,一平方大概只賣5000至6000塊人民幣,只系一呎只賣500至600塊人民幣.直到2014年,在中山發現了一個可以開發軌道嘅地方,適合建設深圳通道,再直到2015年12月公開宣佈決定建設深圳通道,并計劃在2023至2024年間建成.從果個時候開始,中山嘅樓價開始有了明顯嘅變化.
在2016年嘅新年期間,我到了中山去,同當地人和中介人談了一談.佢哋話最誇張嘅小區系
... 
咁就會縮短往返深圳,廣州嘅時間,只需要半小時就可以到達深圳,再加上虎門橋,遲滴中山嘅交通確實會變得更方便.咁虎門橋未必在交通方便上有很大幫助,但係通過廣珠澳大橋到珠海,然後到中山,只算珠海到中山嘅路程其實一小時內就可以到達.所以有了呢幾樣嘅條件加埋一起,中山係比較受惠於大灣區概念嘅城市.但係樓價升了那麼多,究竟合不合適投資呢?
其實最聰明嘅果幫人呢,應該係第一批去中山嘅深圳人.如果你認識一些深圳嘅朋友,而且非常懂得怎樣投資嘅話,你跟著他們一起投資,一定可以賺錢,因為深圳果幫投資人很大部分來自五湖四海,反而深圳本土人係極少,佢們都係來自各地嘅猛人,專門在深圳賺錢,佢們對於投資嘅敏感度全部由零開始建立,宜家佢們有很多人可能已經有幾百萬幾千萬嘅身家,有很大部分都係年輕人.(呢幾個星期我在中國內地留了一段比較長嘅時間做研究,其實學野就係咁樣,
我自己覺得只需要幾個月或者半年時間,在某一個地方做一個詳細嘅研究而得到一個結果,你就可以長時間使用那些資訊了.)再談論中山,其實仲有幾個條件有助於當地發展,其中包括粵西高鐵將會開始興建,如果建成之後,咁中山站到達深圳機場嘅路程只需要20分鐘,由中山北站到
...
本地人也害怕,房價漲至兩到三倍,有些地區漲至三至四倍.在2017年3月實施限購限貸令,本地人最多只可以買3套房,就算你有中山戶籍也是咁樣嘅:
(1)按揭:
——第一套房,可借70%
——第二套房,可借60%
——第三套房,要全數支付.
(2)香港人可以買中山樓嗎?
*只要證明你是中山戶籍嘅就可以.
*香港人在中山半年社保,在中山工作,就可以買嘅.
*如果沒有社保,什麼都沒有,香港人便只可買公寓,不能賣一手住宅,買二手則沒有限制.
需注意:
國內除限購限貸外,仲有現價!限購嘅意思就係不可以讓城市嘅樓價漲得太厲害.宜家中山嘅限購比市場樓後咗吼多,限購價係一平方價值8000塊人民幣,但係宜家中山新嘅物業平均
一平方大概價值一萬多至兩萬多,咁樣嘅話,很多付了錢嘅物業,可是不能取得房產證,便不能網簽註冊(網簽嘅意思係在一個國家註冊委員會申請做物業業主),無房產證,取不到業權,因而不能申請水,電,煤.
中山楼市究竟值不值得投资呢?中山市場有什麼值得投資嘅地方呢?
(1)火炬開發區:係電子,醫療,健康,高新科技,科研基地,但發展未成熟,仍未蓬勃.
(2)東區:係中山CBD
(3)石岐區:出租率比較高"	d0fb87325041bd4be4fa87d4b349687b
				"慳家@香港為所有慳家人提供最新最齊最抵全香港HK 離岸/投資/走資銀行戶口優惠優惠promo code代碼:熱門優惠包括免運費,即時離岸/投資/走資銀行戶口優惠全單折扣推廣編碼,限時折扣代碼,迎新專享離岸/投資/走資銀行戶口優惠優惠,獨家慳家@香港專享優惠,離岸/投資/走資銀行戶口優惠積分當錢駛計劃等等,只需在check out時在""Promo Code/優惠代碼/Coupon Code/推廣編碼""一欄貼上這裡列出的代碼即可享用優惠!咁抵,網購前冇理由唔先去慳家@香港睇睇最新優惠先!慳得盡先係慳家人!
離岸銀行戶口好多人都講架,除咗可以享有比香港銀行更高嘅定期利益(係呀,就算定存港幣都比香港嘅利益高架),仲可以有更多投資機會,可以買美股/英股等,手續費又比香港平好多!仲要呀,遇有緊急需要時更可以用作走資之用,買張機票直飛外國就有錢用,超方便!好多人以為離岸戶口一定要飛去外國開,原來香港都開到,仲要超方便,轉錢過去或回香港仲要唔洗電匯費呀,超正!留意我地慳家網推介啦!
香港銀行要匯錢去美國嘅 Firstrade 係要俾手續費架,雖然 Firstrade 有時會有手續費回贈優惠,但條數都未必夠.若果想完全唔洗俾匯錢手續費,只要開多個 Interactive Brokers (IB)嘅戶口,免費入港幣落去,在網上以最抵嘅價兌換美金USD,跟住在IB直transfer去Firstrade,因為IB美金在美國,transfer去Firstrade係唔洗收費嘅,全部免費,超慳!
慳家人想保本我地慳家網一定知,而家特別為慳家人介紹一個超抵嘅離岸戶口優惠,想資金安全真係要睇睇,最重要係只要你有香港HSBC戶口同埋有至少50萬港元就得,唔係要新資金,只係要在 HSBC 內有50萬就得,可以免費匯去呢個新戶口,同時可以免費keep住/升級成為香港同全世界HSBC Premier戶口,冇最低存款額架!!"	6cf757ace053f2e19462e055ce272ece
				"257
17
32
港鐵沙田站 A3 出口, 步行約5分鐘
繼續閱讀
電話號碼
26251078
開飯介紹
全港首家榮獲北海道市政廳認可的北海道餐廳,北海道優質農產品及海鮮直送到港.供應多款價格親民的日本定食料理,鐵板燒,壽司等.
繼續閱讀
營業時間
今日營業
07:30 - 22:00
星期一至日
07:30 - 22:00
食家推介
相關文章
疫情之後開番晚市就轉左做西日式洋食餐廳,anyway,見有coupon就試試佢.好多人嗌All day breakfast,但今日唔想食,所以叫左個牛油果三文魚子沙律.Very nice and fresh! 而且牛油果份量好多.日式帶子手打寬條麵幾好味,略咸,可能係個sauce重手左.帶子大大粒,無雪味.另外仲嗌左即叫即燒香草春雞(隔離檯隻雞太香,忍唔住).外皮少少脆,係烤焗嘅感覺,唔會太熱氣.但入面意想不到甘滑甘Juicy! 雖然好多餐廳都有燒春雞,不過呢個真係對得起呢個價錢,Good Good..
繼續閱讀
呢間北海道食堂已經係我二次造訪 第一次真係令到我太失望😞但係由於佢係我公司隔離 所以成日行過都望到 咁岩見到佢哋最近好似轉左型 唔
... 
 佢哋嘅龍湯燴飯都好濃郁 每一粒飯粒都沾滿左龍蝦湯嘅香味 食到停唔到口呀本身以為唔夠飽 所以就叫多咗個水牛雞翼 一份有五件 雞翼大大隻 煎到個外皮好香脆 水牛城汁唔算太辣 可以接受!外脆內暖嘅口感 真係一流👍🏻如果加$26 可以加配餐湯及餐包,飲品 好抵所以我哋都加左!今日嘅餐湯係粟米濃湯 味道好香甜暖胃依家比之前有大大嘅改善 都可以值得大家過嚟試吓👍🏻
繼續閱讀
北海道食堂 (沙田)📍:沙田沙田中心商場3樓50及57號舖呢一間北海道食堂喺我公司附近 成日行過都聞到香噴噴嘅味道 味道非常吸引 難得今日早收工 同同事過去試吓佢先🙈佢哋之前係做放題既型式 但係自從疫情過後 好似改咗做單點 但係價錢一啲都唔貴👍🏻好值得過去試吓!呢度嘅環境都比較闊落 坐嘅座位都好舒適 餐廳好寧靜 啱晒同朋友過去傾計食飯👍🏻🍝鹽煎比目魚柳伴海膽醬明太子忌廉汁日式闊條麵比目魚比較薄身 不過好新鮮嫩滑 唔多骨 我比較鍾意呢款闊條麵嘅味道 忌廉汁好濃郁 比較澀身 味道唔錯!🍝焗北海道元貝釀蟹肉野菜鮮茄汁日式手打寬條麵北海道元貝釀滿左滿滿既芝士 面頭嘅芝士充滿鹹香 元貝好新鮮彈牙 算大粒 側邊仲有啲蟹肉 好香口 闊條麵
...
,成個餐誠意十足,南瓜湯都好好飲.不過本身諗住用Openrice Pay清下啲cash dollar,但係職員堅稱舖頭無呢個Payment方法,就有啲唔愉快.總括而言,服務態度都友好,食物有誠意,會再幫襯.
繼續閱讀
🍽北海道食堂放工又係去沙田覓食嘅時候,今日咁啱上網search到沙田中心呢度有間黃店,可以任食又多選擇,所以好快就決定咗嚟呢度✌️今次我哋食咗(星期一至四晚市)極上放題$268雖然呢個唔係最貴嘅一個餐,不過選擇都已經好多,我哋首先叫咗一個日式火鍋(牛肉),佢嘅菜份量比較多,但係牛肉都幾新鮮.另外,我哋都叫咗一份豬骨湯烏冬一齊食,烏冬嘅軟硬度適中,豬骨湯味好香濃.我哋仲一人點左一份沙律,佢哋連沙律嘅選擇都有好幾款~串燒方面,我哋試咗牛舌,雞翼,豚腩串等等,全部都燒得啱啱好唔會太乾,等候時間適中,調味型都係恰到好處刺身壽司方面,一般嘅手卷,壽司軍艦,如山刺身等等呢度都有提供,特別鍾意食個蟹子壽司,佢啲蟹子堆到好高,望落去已經好滿足🤣甜品方面,佢哋有雪糕杯同埋雪米糍,唔算特別有驚喜,但都叫有個完美ending😆💰人均消費:約$300📍新界沙田沙田中心3樓50及57號舖
繼續閱讀"	089ad4f849e5fa07619df34c56597159
				"袁太好鐘意食蔥油餅 , 經常都會出街買回家慢慢嘆 , 不過蔥油餅呢樣野絕對係即煎即食先最好味 , 凍左又淋又油唔好味呢 , 而且街買的蔥油餅有時好厚 , 有時食落口又硬 , 又成口粉味 , 都冇一間覺得好味 , 雖然袁太搓麵糰一向唔叻 , 不過都想試下自己整 , 自己整一定要落多多蔥先得 ......
決定整就上網搜尋下食譜 , 整蔥油餅係要中筋麵粉 , 係東南亞材料店見有得賣 , 就買左一包
袁太版的蔥油餅除左基本材料外 , 我仲另外加左黑芝麻同白芝麻 , 令蔥油餅變得更香口 , 唔叻搓麵糰的我 , 今次都搓得幾滿意 , 拿拿臨去發酵 , 發酵完就壓薄 , 落蔥 , 落芝麻 , 捲起再捲成蛇餅形再壓扁就得 , 簡單放入鑊煎至金黃色就有得食
熱辣辣煎好的蔥油餅好香好香 , 外脆內軟 , 我最愛食邊邊的脆口位架 , 蔥油餅用來做下午茶 , 宵夜或早餐都得 , 配埋杯豆漿就更加完美呢 ^^
材料 : 中筋麵粉 , 黑芝麻 , 白芝麻 , 蔥 , 油 , 鹽 , 糖 , 酵母粉 , 水 , 掃 , 麵棍 , 刮刀
材料
中筋麵粉250g , 黑芝麻 , 白芝麻 , 蔥 , 油 , 鹽 , 糖1茶匙 , 酵母粉1/4茶匙 , 水150ml , 掃 , 麵棍 , 刮刀
外脆內軟的蔥油餅 , 加埋豆漿簡直絕配 , 用來做早餐一流呢 ^^
蔥油餅我都鐘意食呀
回覆刪除我超喜歡呀
刪除葱油餅豆漿完美呀
回覆刪除完美的組合
刪除我唔食蔥,所以少食蔥油餅
回覆刪除哦…
刪除做早餐一流
回覆刪除完美呀
刪除出面要堂食先好味,一外賣就唔得
回覆刪除我就係買過外賣,難食到嘔
刪除食曬未?想食宵夜呀.
回覆刪除已經沽清晒喇
刪除脆邊最正😊
回覆刪除YEAH~~
刪除原來要用酵母
回覆刪除係呀
刪除我好想食呀~!
回覆刪除下次整就通知黃師奶呢
刪除睇見就想食啦^^
回覆刪除艾華斯一定整得好過袁太呢
刪除"	3ca677b22792e995483d02dbe83e7eda
				"隨街可以開機玩PC遊戲?咁其實係咪即係手提電腦?可以咁講,不過細部啲而且有埋手掣,真係專門輕鬆打機.呢部機叫PGS,詳細規格入嚟睇,咁細個Mon都OK啦,電量方面,佢話充滿一次電可以玩5個鐘,佢仲搵咗啲遊戲嚟做示範,o依家喺網上集資緊. 相關資訊(今日下載)唔駛爭電視!PS4 3.50更新 支援PC/Mac機Remote Play (Apr 6, 2016) 有計超慳位 自製Batmobile蝙蝠車PC機箱 (Mar 15, 2016)
Read more ›手提電腦
乜嘢叫型?拎大大部iPad出嚟影相已經過晒氣,而家識影嘅一定係拎部MacBook出街,再配埋支自拍棍嚟影.不過唔好開心得太早,因為其實呢支棍無得賣,佢只係一班年青人嘅一個Art Project.Moises (Art404),John Yuyi同埋Tom Galle拎支呢個裝置,走勻最熱鬧嘅紐約Time Square同Washington Square Park,途人都睇到笑晒,不過抬住成嚿嘢自拍應該都幾重吓.我最驚係淘寶好快會有‥‥‥ 相關資訊哪來的自信?日本網民瘋狂恥笑Twitter自戀照 (Sep 23, 2016
... 
咗呢個發明,叫做「InfiniteUSB」,插一個之後可以喺上面再插多個再插再插,變成USB蜈蚣,如果真係Work都咪話唔方便,仲有佢兩邊插頭都有磁石,唔用時攝埋一齊又方便攜帶,我真心想買. 相關資訊(新片速報)日本USB風扇超強勁 不停自轉twitter熱傳 (Jun 11, 2016) (有片)中國生產「立體快巴」 避塞車 最快年底通車 (May 28, 2016)
Read more ›日常生活如果無得用emoji,打WhatsApp仲有咩意義?你都係咁諗?咁呢個keyboard好啱你!全個keyboard上面嘅字都變晒emoji,而家喺kicstarter集緊資,反應唔錯.嚴格嚟講,佢係一塊keybaord軟膠套,上面每粒掣都印咗唔同嘅emoji公仔,舖咗佢再下載埋個installer,就可以用keyboard直接打emoji,左手邊嘅Caps lock掣就係轉換模式,只限Macbook Pro,Macbook Air同埋Apple嘅無線Keyboard用得.不過無得用文字,全程用公仔,係咪仲難表達? 相關資訊(有片)桌球emoji影片超搞笑 唔覺意入窿旁邊恥笑 (Jul 2,
...
 Arm」名正言順好似你隻右手咁幫你拎住部機,雖然唔係乜嘢驚天動地嘅新發明,但係夠實用,夾喺邊都得,仲可以負重高達15磅!除咗tablet,亦可以用嚟放手提電腦,手機或者我好少睇嘅書‥‥‥ 相關資訊(有片)終極屈機「鬧鐘」 雙腳著地企3秒先會停 (Jan 12, 2016) (超迷你街機)OLED全彩玩《Space Invaders》 真係打得集資中 (Nov 23, 2015)
Read more ›Star Wars嘅產品都出得幾濫,不過今次同Panasonic合作算幾有誠意,起碼款式夠多.兩款限量版包括Panasonic Lumix DMC-X 相機同埋SX/NX notebook嘅封面貼,無論相機定Notebook貼都有30個款式,由簡約嘅黑白款以至七彩嘅懷舊款都有,有幾款真係型到我都想買,星戰迷睇倒好易心郁郁想fing咁啲利是錢. 相關資訊日本Star Wars出新年食物盒「御節」 六角形盒超靚 (Sep 2, 2016) (有片)Bandai奇妙文具系列 《Star Wars》萬用「AT-AT Walker」四腳繞USB線 (Sep 1, 2016)
Read more ›"	bac78ccf387a9585f6bb49d9d8fcf176
				"牛氣沖天
餐廳地圖
餐廳描述
濃郁牛骨湯 每日新鮮煲製 牛氣沖天
同事有一日返到公司,分享佢係元朗食咗一間好正嘅清湯腩,適逢小編為咗下期介紹咩比大家而煩惱之際,呢位同事簡直就好似天使降臨,比咗小編一棧明燈.
跟住同事比嘅地址,小編嚟到呢間位於元朗鳳攸南街嘅牛氣沖天,一入門口,小編已經比鋪頭入面濃濃嘅牛骨湯香味吸引住.呢間牛氣沖天主打清湯腩,老闆堅持鋪頭一定要用新鮮牛腩,牛腩每日原幅新鮮運到鋪頭,再由師傅分拆切件,分開唔同部位再煲製.鋪頭開十二點半,但老闆話其實佢每日朝早六點就已經要返到鋪頭開始做準備.
食開牛腩嘅人都知道,新鮮同冰鮮牛腩嘅味道真係完全唔可以相提並論,新鮮牛腩無論味道定口感都係領先幾得身位,冰鮮牛腩係絕對拍馬都追唔上.既然呢間牛氣沖天大打新鮮牛腩嘅旗號,小編就當然要一試真偽啦.
小編嗰日就叫咗一碗牛邊腩配河粉,湯河上枱嘅時候熱辣辣,冒住絲絲白煙,加上牛骨湯香濃嘅味道,賣相同香味都相當高分!牛邊腩入口好夠味,而且唔會太淋,一夾就散,口感剛剛好.河粉吸收咗香濃嘅牛骨湯底,入日嫩滑,配上充滿鮮味嘅牛邊腩,我可以講句,呢碗牛腩河真係不得了.
爽腩
呢個部位嘅牛腩較近筋位,所以肉質較煙韌,如果比較追求口感嘅讀者,小編推薦你哋可以選擇呢個位置試下.
牛坑腩
牛坑腩一向都係最受歡迎嘅位置,全因佢肥細得宜而且牛味香濃!
邊腩
呢個就係小編試嘅牛邊腩,雖然肥膏比較多,但牛味就相對地更香濃,加上有少少帶筋嘅位置,食落口唔單止唔覺膩,仲有啖啖香濃嘅牛味!
豬粉腸
呢到嘅豬粉腸做得好好,唔止將粉腸洗得乾乾淨淨,粉腸更加吸收晒牛骨湯嘅鮮味,完全冇苦澀味,棉滑彈牙."	dfb5d43029b5f7950d9fd60d2028fe74
				"臨近樂施毅行者活動,同往年一樣,沿途路線已開始設置電力,並且擺放物資.呢個全港最大型嘅行山活動,有幾千人參加,所以提早佈置可以話係無可厚非.
不過,網上流傳一張圖片,話有行山人士見有一桶桶嘅蒸餾水放置喺大帽山四方亭,竟然打開水樽為自己補給! 仲話「啲水無寫明唔飲得」,話佢哋唔知開嚟飲有無問題.
其實都無乜需要討論,細細過老父老母都會教:
「不問自取,是為賊也.」
唔講法例呢啲咁高深嘅嘢,講下 common sense.唔係你嘅嘢,就算佢放喺咩地方,都唔應該攞走.呢個絕對係公德心,係家教,係公民質素,大是大非,根本唔使拎出討論.所以,無論嗰啲水有無寫明飲唔飲得都好,唔係你嘅嘢,根本唔應該搞.好彩,都仲有大把網民不齒佢哋所為:
- 又唔係口渴到無水飲會死,做乜搞人哋啲水呢? 你哋行山唔係要帶夠水嘅咩?
- 你哋咁做會令人哋失去預算,正式活動唔夠水叫人哋點算?
- 四方亭啲水要由吉普車先運到去,好大工程.
事實上,呢個時間每逢周末都有跑山比賽,呢啲比賽同市民大眾行山係共存,係香港山徑一大特色.山野係大眾資源,行山朋友請善待呢啲活動,唔好手多多破壞:
- 非活動參加者,除非得到大會准許,不要拿取活動補給
- 不要移動,拆去比賽嘅路標或指示
- 互相忍讓,不要在山徑之中休息或阻路
大家既然是山野愛好者,應該尊重其他人用唔同方法去欣賞山野!"	9fad9b58c7c44c0651fad2fc078000a2
				"賤男想分手要女友做SP仲要求… 巴打:On9!正印變免費X都肯?
絲打啊,絲打你醒醒好喎!鍾意還鍾意佢,但係要你犧牲夠咁個樣,值得咩?其實你哋成日鬧交,你條仔睇落都已經唔鍾意你!
講得無錯,絲打你同做佢嘅免費雞有咩分別?你知唔知sp係咩黎嫁!
條仔應該係搵咗新目標,但又唔知溝唔溝得成,穩住你做肉便器頂住檔咋.
咁唔好慫恿人哋去做sp,通常做咗都無咩好後果嫁啦.呢家仲要做你前任Sp,到時應該仲慘過落地獄.
呢2位巴打就講得岩啦,咁pk嘅人不如放手啦!有時候要對自己好啲,知唔知啊.愛情同sp係兩回事嚟!
膠通消息來源:連登
其他膠文:
學界球星被爆揾SP? 巴打:分咗手都要隔空對罵
連登基本上日日都講緊經,內容上至天文下至地理.基本上乜都可以講經,今次講嘅就係有所謂嘅學界籃球明星同女朋友散咗,仲隔空罵戰.連登仔就爆懷疑係搵sp搞到咁.
是咁的,就有巴打開post想推到有人解答到佢點解呢pair情侶會散,佢地一個係所謂學界球星,一個係所謂youtuber/KOL.貌似登對嘅一pair點解會搞到依家撕破面,隔空互罵.
呢個就係懷疑個球星新搵嘅女,散咗冇幾耐就有新女,令到佢搵sp嘅傳言又落實幾分.真係好難相信佢.
網友們就紛紛留言,可能之前佢地太做作,所以冇乜人幫佢地,仲話佢地分手分得好肉酸.
仲係到質問點解個男仔可以咁多人follow,明明就唔靚仔.
一路俾人就到係到鬧,甚至鬧埋佢地個班所謂嘅學界球星.
連佢地ig都俾人鬧佢地做乜搞場大龍鳳出黎,真係以為自己係明星咩.
不過其實講到尾,冇乜人想知,都冇乜人想睇,所以其實佢地唔洗做場咁肉酸嘅大龍鳳.咁只會令大家更加覺得佢地好假好肉酸.
仲有巴打話要封鎖佢地,真係睇黎曬氣."	7fe139bcc48d794b5c102bdfc570b54e
				"去日本就梗係會狂掃貨啦,藥妝,衫褲鞋襪同零食等等乜都可以買一餐!買到一袋二袋勁重可以點?搭廉航晚機去早機返要拎住行林周圍走又可以點?唔洗驚,KKday依家就傳授日本行李寄存秘笈俾大家啦!
1.擺係酒店
一般嚟講,只要你係個間酒店嘅住客,都可以使用佢地提供嘅行李寄存服務.不過有部分膠囊酒店只提供收費嘅自助行李寄存儲物櫃,所以book酒店之前記得睇清楚服務詳情啦.
2.車站locker
車站locker就好適合住Airbnb或者瘋狂掃貨嘅你啦.日本車站好多都有收費locker提供,大車站例如新宿站或者東京站都會有多啲locker,但大型locker數量會比較少,最好都係早少少去到會穩陣啲.收費按照locker大細而定,由200円至800円不等就可以用足一日.大部分locker都有使用時限,通常頭班車開就可以用,直至尾班車開就會閂.大家仲可以係網上search定邊個車站仲有可以用嘅locker㗎~網址係http://coinlockersearch.com/
3.搵旅客服務中心幫手
圖片來源:關西旅遊信息服務中心
係日本,有唔少地方都有旅客資訊中心,好多都可以俾你存放行李,大概收費係每件500円.佢地有樣好嘅就係會有職員幫你手,有啲咩關於日本旅遊嘅問題都可以向佢地查詢,仲可以買埋啲pass㗎,都算幾方便.
4.商場行李寄存服務
最後一個就係商場行李寄存服務啦.萬一車站啲locker真係full晒,又或者你件行李太大件時,就可以試下搵附近嘅商場,問吓佢地嘅職員,睇吓可唔可以幫手寄存件行李,有啲商場會有收費嘅自助行李寄存儲物櫃,有一啲就會有職員會幫你免費看管行李!係免費!!小編上次去東京時正好遇上G7高峰會,東京所有車站嘅locker都停用,拎住個28吋喼都唔知點算好.好彩係新宿附近搵到個商場,佢地肯免費幫我地看管行李.但大家記得問清楚商場嘅營業時間,要係佢地閂門之前拎番你件行李!
俾個溫馨提示大家,最好都係帶中型嘅喼去,例如23吋或者25吋,會容易啲搵到地方存放㗎!
▲認識KKday▲
KKday-世界旅遊體驗網站,在全球 53個國家,170 個城市, 有 3000多種不同的行程與體驗. KKday內有最特別,最意想不到的的世界行程體驗!不論你想當一日忍者,乘坐直升機享盡奢華旅程,還是你想要與猩猩共進午餐…KKday滿足旅人不同的喜好.KKday幫你省去在各論壇爬文找資料的麻煩,一站解決安排行程的困擾!現在,想來一場與眾不同的旅行就來KKday找行程,一起去冒險吧!
KKday 網頁:www.kkday.com
KKday Facebook: KKday
認識KKday
想挑選心水行程又怕浪費時間比較?KKday 作為亞洲最大旅遊體驗平台,網絡橫跨全球 80 個國家,500 個城市,為您搜羅超過 10,000 種特色行程體驗.只需安坐家中,就能訂購世界各地具品質保證,價格實惠的旅遊產品,助你輕鬆自主行程,創造獨一無二的旅遊體驗.
▲前往KKday 網站,訂購心水行程!
▲下載KKday App與你同行,發掘更多在地旅遊體驗!
▲訂閱KKday電子報,獲取更多旅遊優惠!
▲Facebook ▲Instagram ▲YouTube ▲KKday群組"	27c1252432cbef66ece6b94fac84fa0d
				"同ex分手都已經有三四年
我同佢只喺拍咗拖半年左右
但佢我喺初戀
所以到宜家都未放低得曬
間唔中都會想起當時自己無好好珍惜佢
又做得好差
連普通送禮物講情話接放學個d都懶懶閒冇乜做
(我知我就喺大仆街隨便鬧我)
咁我其實都已經分低咗好多
但有時訓覺或者行街都會想起佢
咁我朋友就叫我玩app出pool
話只要我出pool就會忘記到佢
但一來玩app又好危險唔知識咩人
二來我都未完全放低哂又同人拍拖
但咁又變咗有雞先定有蛋先
出pool就忘記到定喺忘記到先出pool
我應該點做
Hello~好明白,你對於冇好好對待對方心入面有一種持續嘅愧疚,因為覺得自己其實可以再做好啲,所以一直責怪自己,咁樣係好辛苦嘅.相信對方喺你心入面一定有一個好重要嘅地位,所以令到你過咗咁耐都仲未忘記到佢.其實呢樣嘢係唔需要急嘅,冇人可以逼到你一定要忘記佢,所以你未準備好嘅話其實唔使咁急住要搵下一個嘅.好似你咁講,如果呢個時候搵下一個,其實你都唔係全心全意咁愛對方,甚至有可能係想跟住初戀嘅模樣,去搵下一個,對對方嚟講係唔公平嘅.而就算出咗Pool都好,都唔代表你就能夠忘記你個ex,所以如果未準備好嘅話,唔建議開展一段新嘅關係.
俗話都有講「初戀係美好嘅」,一定有啲嘢令到你留戀,所以先至唔捨得放開呢段回憶.你會唔會介意同我哋分享多啲?
其實呢~愛情呢樣嘢係冇任何規則,或者先後次序可言嘅,有好多嘢都好講緣份.玩app的王係會有潛在風險,不過其實同你喺現實識人都一樣,好睇大家嘅價值觀啱唔啱,同埋大家對於愛情嘅期望同埋付出是否一致.所以如果覺得攰嘅話,可以試吓順其自然,唔使強迫自己去作出任何改變.增值自己,豐富自己嘅人生經驗同埋歷練,比起盲目咁尋求愛嚟得更加重要🏻.
佢喺一個好好又好靚嘅女仔
仲要係佢追我嘅
而我只喺個唔靚仔又毒又唔識講嘢嘅毒男
而佢都真喺好愛我
會好為我著想
我feel到架
但我就喺好仆街
覺得佢唔會走就懶懶閒
佢講過嘅嘢又冇在意
佢願意為我付出好多
但我又冇咩為佢做過d咩
結果佢就搵咗個原因同我分手
但個個唔喺真正原因
事後認真傾時佢都有講個真正原因喺唔夾
雖然分手喺平靜咁分手
但佢之後都block曬我所有嘢
應該喺唔想再諗返起我再同我有聯絡
仲要其實佢喺唔喜歡用social media好保護私隱嘅人
所以都冇咩人會知佢ig可以follow到
所以我想知佢近況都唔會知得到
最近同朋友傾開先又講返起我感情狀況
佢哋覺得其實已經分手幾年
我哋都只係拍得半年拖
根本好易就會放低到
所以佢哋就喺覺得我喺差個新女朋友
只要有新女朋友就會自自然然忘記到佢
我都知唔喺咁好所以一直冇做
但會唔會咁先喺唯一出路
就好似同事所講咁樣,愛情係冇任何既定規則或者先後次序嘅,所以如果呢個念念不忘嘅情況一直影響住你,或者你可以先處理你心入面對EX 嘅情緒同感覺先,再拍唔拍拖,玩唔玩APP,開唔開始一段新嘅關係都係後話嚟嘅~
咁可以點處理呢?你可以嘗試寫一封信比佢,唔一定要真係比佢,但係以佢為對象,將你對佢嘅所思所感都寫低,一嚟可以幫你疏理你嘅思緒,二嚟亦都可以安放你嘅情緒同感覺.你可以慢慢修改,到你完成之後,再決定到底需唔需要再聯繫佢或者真係將呢封信交比佢,相信到時你對於佢,感情關係同埋自己嚟緊想點都會有新嘅諗法:)
希望以上建議幫到你:)"	33803938cfdad22dae29cba46948740c
				"2007年東京公幹之旅(Day 2)- Part 2
日本仔真係幾有時間觀念,plan左晚宴會係8點半結束果然就真係準時結束.8點9就坐返專車返酒店,因為呢個時間放晒工冇塞車,所以唔洗15分鐘就由六本木返到酒店.之前睇雜誌話六本木D聖誕燈飾好靚,但係車上沿途都唔覺有咩燈飾,之後去銀座,涉谷同新宿都唔多覺有咩聖誕燈飾.
返到酒店好快咁換埋衫,就即係出發去涉谷.今晚發現原來酒店地下就係地鐵站入口,好方便,等我今朝仲行左一段路去左另一個入口添.
由水天宮前去涉谷坐地鐵半藏門線唔洗轉車可以直到,車費190円,車程20分鐘,未到10點就到左涉谷.
涉谷果然係旺區,一出車站周圍都係人,同我地住嘅酒店附近水靜河飛真係兩個世界,不過呢度似乎唔係太多係遊客,好似都係日本人,周圍所見只係得我同個同事兩個人係度影相,感覺有D怪,不過都唔理,黎到影返多D相先.
涉谷地鐵站出口
地鐵站出口隔離就係涉谷JR站出口
呢度係涉谷車站前嘅廣場
呢度就係涉谷車站前嘅十字路口
呢度又係涉谷車站前嘅十字路口
呢度都係涉谷車站前嘅十字路口
係涉谷車站前影左一輪相之後就過馬路周圍行下,其實都係D橫街窄行,好多食店同埋……風俗案內所(唔知係咩,遲D問下人),周圍仲有好多人派傳單好似想叫你幫襯,好好其想入去睇下架,不過由於時間關係冇去到.
涉谷一帶
又係涉谷一帶
都係涉谷一帶
仲係涉谷一帶
樹上嘅燈泡就係呢度嘅聖誕燈飾
涉谷車站對面嘅藥店,係我所見呢區唯一一間,不過去到已經關門
優良風俗?
呢D書仔入面唔知有D咩?好想攞返本睇下
呢區仲有好多呢D咸書店,唔記得買返本送俾個friend添
企係度食嘅壽司店,未試過企係度食所以入去試下
壽司店內唔係好大
D餐牌都係日文,唔識睇,好彩壽司就係面前整,有樣睇,手指指攪掂
壽司放係竹葉上
食完野都已經差唔多11點半,跟住行返地鐵站坐地鐵返酒店沖涼訓覺.
由涉谷站出發嘅190円地鐵車飛
如果喜歡本Blog文章,請給我一個Like吧!"	cc8bd5d85211ef03d392d1fb85aabcc5
				"根據我喺船上搵到嘅資料,對於未食嘢嘅我同琛琛,最吸引眼球嘅當然係長洲大魚蛋
落船後,烈日當空下,行咗15分鐘總算搵到.不過其實只係一個XL嘅魚蛋,特色我就食唔出啦
我地漫無目的咁行,見到有座廟類物體(後來我先知係關帝廟),就入咗去睇.
廟嘅中間有座好大嘅關帝像,旁邊就有個籤筒,出於好奇我就求咗支.
喺廟近門口嗰邊,坐住一個頭髮花白,歷盡滄桑,但係眼神又充滿生氣嘅叔叔.根據小弟嘅估計,佢應該就係傳說中嘅解籤叔叔.我戰戰兢兢咁攞咗支籤比佢,可能係佢閱人無數嘅關係,近睇佢嘅眼神,十足一個洞悉一切嘅智者.
[問咩㗎?]
我諗咗一諗,我而家仲係學生,成績都算過得去啦,咁無謂問事業啦.
[問姻緣嘅]
解籤叔叔眉頭一戚,眼光望向琛琛
[咁呢位係?]
[哦,我係佢普通朋友,唔係佢d後宮成員]
琛琛即刻回應.雖然佢後半句講得特別細聲,不過我都聽到,反射動作即時對佢反白眼
[第七十八號籤,有人開鑿昆山玉,雖不勞心亦損身,力不負人人負力,一朝得寶值千金]
解籤叔叔神色凝重,令我開始心跳加速
[意思話,你喺搵姻緣嘅道路會好辛苦,亦都會好崎嶇,不過如果你追得到佢嘅話,咁你之前所付出嘅努力都係值得嘅]
我微微皺一皺眉頭,呢支籤真係好玄,我真係唔係好明.我望一望琛琛,佢都一個黑人問號嘅樣望返住我,睇嚟我要再問落去
[咁,其實支籤算係好定唔好呢?]
解籤叔叔直視住我
[即係話,最適合你嘅人一早就已經出現咗,不過同時都要小心選擇,因為一選擇錯,就可能會行多好多冤枉路.最好就留意下身邊有冇d同你一直都好曖昧嘅人,如果有鍾意嘅人就堅持多陣啦,可能好快就得米,咁你一直以嚟嘅付出都係值得嘅]
我個腦立即搜尋邊個一直都喺我身邊,好快地,我心入面已經有答案
[呀!咁未即係紫彤]
琛琛好大聲咁叫咗出嚟,解籤叔叔就好似諸葛亮上身咁笑,一副”我都話㗎啦”嘅樣.
我謝過解籤叔叔後,就懷著感恩嘅心離開咗北帝廟
[哇,估唔到解籤真係咁準]
琛琛好似一個小朋友咁跳下跳下.順帶一提,琛琛係一個好虔誠嘅基督教徒,對於求籤呢d佢本身係完全唔信嘅,經過今次嘅經歷,佢都有少少大開眼界嘅感覺.
[莫非你真係注定同紫彤有緣]
[阿叔我就唔信咩有緣冇緣嘅]
我口雖然咁講,不過聽到自己應該同紫彤有機,唔多唔少都會暗爽嘅
[喂~你唔好自己暗爽啦,你都要陪我行長洲啊]
哈哈,原來我望住支籤,不禁嘴角上揚, 口水都差d滴出嚟
不得不提,長洲有好多地點都好靚.我地亂咁行,行咗去東灣.琛琛一見到海灘就蹦蹦跳跳,仲好似小朋友咗玩水.我隨手攞咁部手機(冇相機),張呢一刻捕捉.用現代術語嚟講,呢張係一張文青相
琛琛見到張相非常興奮,仲用我部手機po上IG
及後,我地行入燈光昏暗嘅橫街窄巷,小店林立.幸運地,我地見識到喺繁華背後嘅長洲,仍保留住一點樸素漁村嘅味道
我同琛琛感受住喺城市搵唔到嘅悠閒,喺呢度,真係可以令你嘅憂慮都暫時忘卻
當然,時間係唔會慢落嚟嘅,好快我地就要告別呢個多樣嘅小島.我同琛琛喺頭等船嘅甲板欣賞住小島最後嘅風光.呢個時候,電話響起,將我由人間仙景拉回現實"	1d0cad6e230efbb0f8eaff7ea2bf55e8
				"點睇近日嘅走塑潮流?
Let me chow chow po
Let me chow chow po
原來仲要唔夠膽叫支那減廢就搵其他人開刀
欺善怕惡
Let me chow chow po
原來仲要唔夠膽叫支那減廢就搵其他人開刀
欺善怕惡
置頂
遲下垃圾徵費
睇下幾多個香港人俾人拉
我見而家啲裝咗cctv嘅位係冇咗垃圾嘅,不過我就相信地球表面嘅物質係唔會去咗黑洞囉.
環保係好,但最基本回收到未做好.有乜好講?
啲快餐店,老麥,有良心唔好用包裝紙,膠刀叉.用返碟不銹鋼得唔得?
啲環保撚唔去旅行得唔得?唔好無啦啦去北極 o 唔 ok?你哋知唔知好撚影響環境.
唔好再淘啲垃圾可唔可以?買十件有幾多件真正有用同耐用呀?
做人唔好選擇失明啦環保撚.
港共不嬲都係應做唔做,回收做到日本咁咁好配套已經改善好多,大商家先係最浪費,啲咩咩包裝先最多膠,月餅呀玩具呀咁,呢啲最多嘅就唔管,管埋啲擾民嘢
港共不嬲都係應做唔做,回收做到日本咁咁好配套已經改善好多,大商家先係最浪費,啲咩咩包裝先最多膠,月餅呀玩具呀咁,呢啲最多嘅就唔管,管埋啲擾民嘢
如果有管商界起碼少一半垃圾
我就無咩所謂
不過一刀切真係有d on9
同埋點解唔行獎勵制e.g. 唔用減1蚊
唔好on鳩啦
人哋打工攪咁多嘢咩"	042eba5c927876ca57c3c3a1b107c180
				"Post Tagged with: ""飛龍""
塵歸歸,土歸土,飛龍注定做得一日新記龍頭就收皮,喺今期第947期《火武耀揚》正式魂歸天國,佢同忍哥一Friend番做番好兄弟就要上路,臨死千叮萬囑要忍哥捧丹心上位,唔好俾汗青拖垮新記.兩個大男人攬住喊兼死唔肯放手一幕,睇到我眼濕濕就呃你嘅,但睇到耳仔一熱卻係不爭事實.睇到中段,甚麼胸肺科首席專家,國家級氣功大師,西藏密宗大師齊集醫院,我仲有一絲希冀,希望可以同N年前火武明明已經心臟停頓都唔使死,嗰次係黑骨棠唔畀佢死,一齊捱心臟起搏器強大電流,硬生生將火武帶離鬼門關,可惜今次無呢支歌仔唱……唉!別矣飛龍!一路好走喇!
Read more ›久違了的激動,今期第946期《火武耀揚》睇到我好激動,忍哥呢個角色煲咗二十期左右,證明係煲得起嘅.睇完上期,原本諗住死嘅係佢,心底有啲Sad,點知今期一個屈尾十,死嘅居然係飛龍,仲要極諷刺地唔係被鐵頭勇一幫劈死,而係好唔覺意地俾差佬開槍殺死.下期直頭叫〈飛龍歸天〉,唔通大大話話出咗三四百期嘅新記第二把交椅真係要死得咁不明不白?唔知點解,心底下好唔捨得大環山飛龍打柴添.希望喇,我知機會甚渺茫,希望瑞新可以高抬貴手放佢一條生路喇,道理哥一槍爆面都唔死得,照計飛龍都可以嘅啫──呵?
Read more ›《火武耀揚》呢十期八期劇情,都係圍住新記選暫代龍頭嚟講,帶出忍哥呢個角色我Like,汗青係敗家仔黐埋鐵頭勇唔出奇,而小喬係妖女呢條橋亦唔難估,係估唔到大選當前,小喬會同飛龍上醒爺私房菜食好西啫.今期第940期,唔使講到明,都知「醒爺」即係映射緊「鼎爺」李家鼎喇,如此這般小喬食滑飛龍,哄到佢爆湧,都勉強叫合情合理.其實久唔久出吓明星名人都幾過癮,總算畀到啲新鮮感讀者,不過話時話,如果唔好幅幅都用真人相執一執就落稿就更好,畀多啲心機自己勾鼎爺面相,會更加睇得出誠意所在囉.
Read more ›YouTube頻道「GourmetPaperMache」勁呀!如果無睇錯的話,片中人只係單單用報紙,鐵線,膠紙,顏料,黏土,薄布等等材料,就可以製作如此惡形惡相嘅立體飛龍,出嚟嘅效果仲要超靚,不論用色,姿勢,比例,造型,神態皆一絕.尤其個嘴,擘大口見埋舌頭,一隻隻獠牙做得好細緻,真係幾兇狠吓,稱佢為藝術品亦不過.我知,總有人會話其實唔難,我認同一半,實情理論真係唔難,拍埋片可以跟住學,黏黏貼貼綑綑紮紮邊個唔識?不過真正落手落腳做又係另一回事囉.
Read more ›"	9eeb898b394ff8a07ef08c170f85c66d
				CELINE大秀正在多所期望中正在巴黎時裝周花俏上演,CÉLINE的舊愛P..內地親子真人秀《爸爸去哪兒》系列播出以嚟人氣繼續有增冇減,仲帶旺同類型題材嘅節目,倒如《爸爸回來了》,再有黃貫中父女有份參演的童貞作《思思手段吧爸爸》等.近來有指內地廣電總局再收緊戰略,令這一系列的親子真人秀要延期播映,以至播映無期,也有不妨所有泡湯.內地親子真人秀《爸爸去哪兒》系列播出以嚟人氣繼續有增冇減,仲帶旺同類型題材嘅節目,倒如《爸爸回來了》,豆漿陽痿《媽媽是超人》,再有黃貫中父女有份參演的童貞作《思思手段吧爸爸》等.近來有指內地廣電總局再收緊戰略,令這一系列的親子真人秀要延期播映,以至播映無期,也有不妨所有泡湯.來自中,港,台以至其他國度嘅明星爸媽帶住星二代寶寶上節目,餍足嗮fans對藝人私生存嘅好奇心.曾幾何時兒女係明星父母最思要維持嘅隱私,今朝佢哋個個都思帶幼恩人上節目,體驗生存之余賺高價片酬.參預第一季《爸爸去哪兒》之前,張亮只係一個名氣唔大嘅模特,《爸爸去哪兒》令佢同兒子天天一夜成爲廚藝卓越嘅超等奶爸同陽光暖男寶寶.陳幼春同囝囝Jasper呢對父子同辣媽應采兒係觀多最愛之一,陽痿上節目淨袋3500萬酬勞,幼春一家同時都係最貴嘅家庭之一.之然而內地戰略朝令夕改,臨時一個樣,近來內地嘅廣電總局宣告禁令,莊苛左右明星兒女參預真人秀節目,禁止節目以明星博眼球嘅做法.一齊嘅親子真人秀蓦地倏得被封印.原定本年8月播出最新一季嘅《爸爸去哪兒》官方微博喺八月宣布咗一條延期播出嘅聲明之後就冇再更新.日前黃貫中帶住佢同朱茵嘅囡囡Debbie黃莺上另一個親子真人秀《思思手段吧爸爸》,起程拍節目當日朱茵一家三口機場含淚緊緊擁抱,臨時成爲熱話.節目組嘅官方微博結果一條宣布咗黃貫中嘅傳布片之後亦再冇更新,好像默示節目播出絕望.然而評論中如故有巨額網民質疑節目到底仲播唔播.許多粉絲忿忿不屈,以爲黃貫中可貴參預一次綜藝,結果播唔出,質疑係節目組冇做好打定時刻而導致呢個結果.朱茵微博9月6號轉發完同囡囡一齊唱節目要旨歌嘅短片之後,都冇再爲節目傳布,睇嚟《思思手段吧爸爸》真係凍過水.日前朱茵出席舉動嘅光陰都有避重就輕回應呢件事,佢話宜家忙緊搞囡囡讀幼學嘅事,好像對節目流産唔太正在意,亦又不妨依然經受咗底細.朱茵同好姊妹陳法蓉搞美容生意,又忙緊帶囡囡口試幼學,一個戰略,令所有明星親子節目化成灰,唔少fans都覺得相當唏噓.原來內地左右明星親子真人秀嘅戰略繼續連續收緊,思當年《爸爸去哪兒》繼續都喺電視台播,到厥後只可成爲彙集綜藝,宜家禁令再出,精子英文,睇怕自此都好難再喺節目上睇到班滿意星B嘅身影喇.	1bb221d90571368e87c74f8114b48d57
				"SanDisk x HKTVmall 推 Back to School 優惠!USB 手指低至 9 折賣
以往去電腦節,最多人留意多數都係 SD 卡,USB 手指之類,但今年電腦節,好似少咗好多賣 SD 卡嘅廠商,好似 SanDisk 咁,寧願自己喺 HKTVmall 搞網店優惠,USB 手指低至 9 折.而除咗去 HKTVmall 可以用平價買 USB 手指之外,其實 Amazon 買,都有得免費直送香港!價錢又會唔會平好多呢?睇下文啦!
SanDisk x HKTVmall 推 Back To School 優惠,低至 9 折
首先我哋睇下 SanDisk x HKTVmall 嘅 Back to School 優惠先,由即日起至 2023 年 9 月 3 日,佢哋喺 HKTVmall 網店推出限時優惠,全店 USB 低至 9 折,其中 SanDisk - Ultra Luxe 32GB USB 3.1 手指,Back to School 優惠價低至 $35,而 64GB,128GB 以及 256GB 優惠價則分別為 $44,$74 以及 $140.除咗 Ultra Luxe 之外,有優惠嘅仲有好多唔同嘅 SanDisk 手指,按呢度可以進入 HKTVmall 網店了解更多.
Amazon 入手 SanDisk 產品免費直送香港,價錢更抵?
除咗去 HKTVmall 可以買 SanDisk 手指之外,其實 Amazon 買 USB,都可以免費送貨至香港,我比較一下 SanDisk 喺 Amazon 嘅「SanDisk 品牌旗艦店」,就以 SanDisk 512GB Extreme Pro USB 3.2 為例,512GB 喺 HKTVmall 9 折完賣價為 $686,而 1TB 則賣 $1302,但喺 Amazon 買價錢更平,512GB 賣 $627.55,而 1TB 則賣 $980.6,比起香港買更抵玩.你又會唔會考慮喺 Amazon 入手呢?"	ee4b7b6e318289908146a270230aa82a
				"大家搭的士一定試過,明明收廿九個二,好多司機大佬都會老奉「一捨二入」,齊頭收你三十蚊.當然喇,如果閣下堅持找足零頭,對方點唔情願都要照做,航空公司就唔同嘞,多收嘅費用袋袋平安,旅客都唔知搵邊個追.
話說機管局現時向香港機場離境旅客徵收四十五元機場旅客保安費,由航空公司代收,點知旅客喺透過旅行社購買機票嘅同時,包括國泰及港龍在內嘅幾十間航空公司靜雞雞齊頭收五十大元.小數怕長計,家陣九成本港出發航班機票由旅行社代訂,每年講緊五百萬張機票,一年二千幾萬元,十年二億幾三億元,都咪話唔和味.
聽吓業界人士點講喇.原來國際航空協會為會員航空公司訂立收費機制,機票銀碼以十元為單位,航空公司將旅客保安費連同機票價格一齊計算,於是咪神不知鬼不覺收多咗囉.查實呢個情況已經唔係一朝一夕,之前因為旅行社唔敢得失航空公司冇出聲,如果唔係消費者愈來愈精明,多咗人查詢,到依家都仲可能臭屎密冚.
廣告都有賣喇,今時今日咁嘅服務態度點得o架,作為旅客,唔係話肉赤嗰十元八塊,而係覺得你航空公司當旅客水魚咁(手禁),予取予攜,條氣戳住吖嘛.好似國泰咁吖,被旅客問到點解計多五蚊,一時賴美元折番港紙有差額,一時又話國際航空協會嘅收費機制要收十元整數,實情就係收多咗嘅唔會交番畀機管局,唔怪得畀人鬧爆「好鬼祟,擺明搵笨」.當然喇,講到國泰啲搵笨嘢咯喎,三日三夜都數唔完,淨係超賣機票搞到旅客行程大失預算,已經神憎鬼厭喇.
唔理點都好,旅行社商會已經向機管局同消委會投訴,要求航空公司實價實收,多咗嘅退番畀客,唔該有關方面認真跟進,千祈咪關人個關吖!
係嘞,講咗半日,到底「旅客保安費」係乜東東呢?原來自從「九一一」恐襲之後,機管局為加強機場保安,○二年起向離境旅客徵收費用,由最初廿六元加到依家四十五元.收錢就爽手咯,機場保安咁多年嚟都係漏洞百出,帶刀客自出自入禁區等亂象不絕如縷,冇爆大鑊算係好彩.再講吖,出入香港機場,安全風險點止恐襲咁簡單,淨係嗰個又貴又廢嘅新空管系統已經嚇死人,居然夠膽死飛機起飛後喺畫面消失,仲有冇再離譜啲呀!
枉香港仲成日自詡係國際航空樞紐,要服務冇服務,要安全冇安全,簡直笑大人個口.早排有機構評點全球最佳機場,香港跌出十大,被榜首嘅新加坡拋離九條街,家陣知點解喇!"	de47e777fe5b0fa656ac3c4fb72a9cf5
				"其實我哋見過個小朋友嘅人都覺佢有問題,有幾個都有建議(包括我)去睇下專家,但俾我朋友拒絕+覺得我哋係無中生有 ,之後大家扮見唔到算.
我估一直有人提我朋友,但佢覺得佢個仔冇問題,聽唔入,直至IS老師話小朋友情緒有問題,俾同學蝦,建議佢睇醫生.
1個讚
60e11b2cbec6e43f3e70:
可否講多少少?
我自己都係自閉症患者嚟,對仔女當然都係,然後一般情況都 handle 到,智商嚟講都係比一般人高少少,但又有少少讀寫障礙咁,你見到我 d 字只係因為我背咗 9 成多中文字的倉頡,如果要我手寫基本上錯別字會好多好多,咁將來下兩代自閉症患者所生的小朋友都係自閉症患者的話,其實只會越來越多人係自閉症患者,然而我覺得我細仔的 IQ 比我還要高少少
1個讚
54b12233e89b66cff050:
咁都要睇自閉症人士結婚生仔嘅比例嘅
其實都好多結到婚,因為好多時都唔會發生問題,但一發生問題時就會好慘,處理唔到,續而發生倫常慘案的比例其實係自閉症患者家庭的機會較高
完全唔明一個咁多error嘅screening政府仲要做落去,其實應該用t21或者nifty來取代,香港又唔係冇錢
1個讚
其實兔唇唔要都明白嘅.
不但止照顧唔容易(餵食),又要做唔同嘅大小手術;其實最難受係小朋友受人白眼,特別係番咗學,細路仔可以好mean好衰格,咩都講得出口.
3個讚
其實要睇有幾嚴重,我見個b 初出世已經要貼塊膠布黏實,但真係飲奶都易漏,幾個月大就要做手術,望住係好心痛,同埋個手術做得幾好都會有疤,你可以睇下王菲個細女
照頸皮都有佢用處架. 之前生b 搵私家醫生做T21, 佢都有話要照去HA 照頸皮. 因為照到厚,可以代表係水腫,腎或者心有問題.
少少分享,T21 加錢可做advance 版驗微決失,不過唔準,準媽媽可以問醫生意見再衡量. 當時我醫生suggest 驗埋fragile X, 話係最大因素導致智力問題. 不過唔知點解冇咩人提呢個test
1個讚
呢個係呀,香港社會缺乏同情心同理心,只會被歧視同冷嘲熱諷,小朋友又唔知自己講既野係會傷害到人,對個小朋友成長(身心)都有影響
2個讚"	fe1cd31e0646ae7c43675ef59ae63f8c
				"拍拖嘅時候,兩個人希望可以互相依偎纏綿一齊進入婚姻,養家育兒嘅生活瑣碎,讓彼此都有唔同嘅壓力,因此夫妻都間唔中需要獨自空間同時間.
婚後好多人都由Me Time變成We Time,專家指出,婚後獨處的時間對夫妻兩人嘅婚姻幸福是非常重要,適當嘅Me Time可以讓婚姻更加保鮮.一開始我們可以利用獨處時間為自己嘅心靈能力加分,都可以為自己增值,讓自己可以好好喘息.夫妻可以搵時間自己畫畫,學音樂,插花,閱讀,運動等等,甚至可以參加一些課程讓自己可以探討自己嘅內在世界等,尤其是當婚姻生活越嚟越失去自己嘅時候,能有獨處嘅時間變得更為重要.
更多閱讀:
如果雙方都擁有各自嘅獨處時間,好多事情可以慢慢被理解而化解;雙方可以有各自嘅管道抒發自己嘅內心情緒,咁樣唔會讓彼此嘅關係越嚟越僵硬!
延伸閱讀:
先生想有獨處時間可能幾個鐘唔俾人打擾,只想玩下手機,或者可以跟兄弟們一齊喝酒享樂,運動等,而女生所享受嘅Me Time可能是同姐妹傾八卦或Girl's Talk,或者攤係屋企沙發上看書或電視劇;呢啲難得嘅獨處時間,都可以好好讓彼此暫時鬆懈壓力.
延伸閱讀:
如果夫妻彼此都可以在獨處嘅時間做到自己喜歡嘅事,被滿足嘅一方都會帶著愉快嘅心情返到屋企,即便要討論一啲難搞嘅事,都會比較輕鬆,同時減少夫妻之間嘅摩擦."	253f9b5bbbdf15f42bf401ba5f07bd5d
				"大家仲記唔記得 2015 年嘅《進擊の巨人》,當時正值巨人最 Hit 嘅時候,加上 Cast 幾勁,有三浦春馬,水原希子同石原里美領銜主演,所以票房幾多.雖然錢就呃到,不過評價就一面倒負評!你又點諗到咁大個烈士喺面前,都仲有勇士夠膽去挑戰!
講談社今日宣佈諫山創原著嘅《進擊の巨人》,將會由華納出資,Heyday Films 製作荷里活真人電影,由舊年翻拍嘅《 IT 》導演 Andy Muschuetti 執導,同時佢妹妹 Barbara Muschietti ,日本演員岡政偉,以及《 Harry Potter 》製作人 David Heyman 都會擔任製作人.製作團隊望落就好勁喇,但做落就 …… 斷估爛唔過當年嗰套嘅 ww .
循例介紹下《進擊の巨人》,故事講述喺 100 年前突然出現神秘巨人,佢哋以人類為食糧,人類喺巨人面前幾乎係無還手之力,最終人類起咗三幅寬 3 米,高 50 米嘅圍牆擋住巨人,人類又再次習慣咗安穩嘅生活.直到 845 年,最外層嗰幅牆被一個身高超過 60 米踢冧,大量巨人不斷走入城鎮,當時只要 10 歲嘅主角艾倫親眼目睹媽媽俾巨人咬碎吞食,從此發誓要親手屠殺所有巨人 ……"	f62cf9f75a677aa30e598aa0a39f4442
