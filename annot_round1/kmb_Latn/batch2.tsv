"porn?
empty/1"	"text artifacts?
empty/1"	"unnatural?
empty/1"	"lang correct?
0/1"	text_show	id
				"Jezú wa bhana o mwenyu wê phala kubhulula akwá ituxi. (Lo 5:8) Sé phata tu sakidila kyavulu Jezú mu ku tu londekesa henda mu kubhana o mwenyu wê phala ku tu bhulula. Mu kiki sayi ithangana, twa tokala ku di lembalala kwila, Jezú wafu phala kubhulula we o jiphange jetu. Kyebhi ki tu tena kulondekesa o henda ku jiphange jetu akwa ituxi kala etu, mu kukayela o phangu ya Jezú? Tu mone mawukexilu atatu. Wa dyanga, mu kubhanga ukamba ni jiphange, katé mwene ni yó kala ni ukexilu wa difu ni wetu mba jiphange akwa jixi jengi. (Lo 15:7; 2Ko 6:12, 13) Wa kayadi, mu kudilanga phala ki tu zwele mba kubhanga kima ki tena ku luwalesa akwetu. (Lo 14:13-15) Mu kusuka-ku, se muthu u tu bhanga kyayibha, tu tena ku mu loloka ni lusolo. (Lu 17:3, 4; 23:34) Se tu bhanga yoso i tu tena phala kukayela o phangu ya Jezú mu maka yá, Jihova wa-nda suluka mu kubesowala o kilunga ni paze ni henda.
TALA O VIDYU, TALA O JIPHANGE MU UKEXILU WAMBOTE! MU KUSULUKA TAMBWIJILA O IBHWIDISU YA KAYELA:
Kudimatekenu kyebhi phange Miki kya divu mu kilunga?
Ihi ya mu bhangesa kulungulula o ibanzelu yê?
Kyebhi o phangu ya Jezú ya kwatekesa phange Miki, kulungulula o ibanzelu yê? (Mar 14:38)
Kyebhi o divulu dya Jisabhu 19:1, di tena ku tu kwatekesa kumona o Jiphange jetu mu ukexilu wambote?"	87ac903ff680bbb99b030da62a36113b
				"MUKONDA diahi o ilumbu ia Jedikó ia mu lunduka? Iala kala a takula-ko bomba. Maji, mu izuua ienioió ki kua kexile jibomba; né mata. Kiki madiuanu engi a Jihova! Ndoko tu tale kiebhi ki kia bhiti.
Jihova uambela Josuué: ‘Eie ni masoladi mê, mu kondoloka o mbanza. Mu kondoloka veji imoxi mu kizuua, katé mu izuua isamanu. Mu ambata o álaka ia kikutu. Sambuadi dia akunji a tokala ku tuamena ku pholo, ni ku xika o jingela jâ.
‘Mu kizuua kia kasambuadi, mu kondoloka o mbanza mu sambuadi dia veji. Mu x
... (423 chars skipped) ... 
a alondi aiadi. O muiji uê uoso uakexile nau m’onzo.
Mu kusukáko, mu kizuua kia kasambuadi, a kondolokele o mbanza mu sambuadi dia veji, a xiki o jingela, o masoladi a dikola, inga o ilumbu ia lundumuka. Kienhiki, Josuué uixi: ‘Jibhenu athu’oso mu mbanza, ni mu i jokotesa. Jokotesenu ioso. Mu katula ngó o ulu ni phalata ni kóbidi, ni felu, mu iambata mu balaka ia Jihova.’
Josuué uambela alondi iiadi: ‘Ndenu kubhata dia Lahaba tubhulenu o muiji uê uoso, bhu kanga.’ Lahaba ni muiji uê a a bhulula,
... (423 chars skipped) ...
alata, ni ulu, ni kóbidi ni felu?
- Ihi ia tokalele ku bhanga o alondi aiadi?
Ibhuidisu ia mukua
- Tanga Josuué 6:1-25.
Kiebhi o ku kondoloka kua akua Izalaiele mu Jedikó mu izuua isamanu kua sokela ni kikalakalu kia kuboka kia Jimbangi ja Jihova mu izuua íii ia sukina? (Josu. 6:15, 16; Iza. 60:22; Mat. 24:14; 1 Kol. 9:16)
Kiebhi o kikanenu kio soneke mu divulu dia Josuué 6:26, kia di kumbidila mu 500 ja mivu ku pholo? Ihi íii i tu longa ia lungu ni kizuelu kia Jihova? (1 Jis. 16:34; Iza. 55:11)"	995578b7295c63c8570cc9df4be166b5
				"M’usuku ande dia kufua, Jezú ua tumina o akaiedi’ê a fiiele ku lembalala o kufua kuê. Ni mbolo sé felemendu ni vinhu, muéne ua bhange o fesa i tu ixana lelu, Lembalasa ia Kufua kua Jezú iu ua tumina o akaiedi’ê, uixi: “Bhangenu jinga kienhiki mu ku ngi banza eme.”
Mivu ioso, o Jimbangi ja Jihova ku mundu uoso ene mu bhanga kiônge phala ku lembalala o kufua kua Jezú. Ku muvu iú ua 2014, o Lembalasa ia-nda bhita kia Sekunda mu kizuua 14 kia mbeji ia Kasamanu, mu ngoloxi.
Tua mu kuixana eie phala kuia mu kiônge kiki ni kuívua o diskursu dia-nda lomboluela o kufua kua Jezú. Ki ku bhingi ku futa kitadi phala kuia mu kiônge kiki. O muthu ua ku bhana o kadivulu kaka u tena ku ku tangela o ola ni kididi mua-nda bhita o Lembalasa ku diembu diê mba u tena ku jikula o kijimbuete kietu, jw.org/kmb. Tua ku dióndo kana ku jimba o kiônge kiki, tuejiia kuila ua-nda ku ki uabhela kiavulu."	d1af0a35fac2ac69ba7efeba4ae7ac40
				"Mu kukala ku pholo dia mundu ua Izalaiele, ku mivu iavulu Mozé ua kexile ku disukilu dia muenhu uê. Jihova ua mu tangela: ‘K’eie dingi ua-nda kuambata o mundu ua Izalaiele mu Ixi ia Kanana. Maji nga-nda ku bhangesa kumona o ixi dikanga.’ Mu kusuluka Mozé ua bhingi kua Jihova kusola muthu phala kuendesa o mundu. Jihova ua muambela uixi: ‘Tangela Josuué kuila, muéne ua-nda kala kupholo dia mundu.’
Mozé uambela o mundu kuila, muene ueji fua kiá, ni kuila Jihova ua solo Josuué kala muthu ua-nda kuen
... (310 chars skipped) ... 
: ‘Zauka o Ngiji ia Njolodá ndé mu ixi ia Kanana. Nga-nda ku kuatekesa, kála ki nga kuatekesele Mozé. Eie ua tokala kutanga o divulu dia ngonge izuua ioso. Ku kale ni uôma. Kala u kindanda. Kumbidila o izuelu ioso i nga ku tumu.’
Josuué ua tumikisa kiiadi kia alondi mu mbanza ia Jedikó. Mu musoso ua-nda kaiela tua-nda dilonga se ihi ia bhiti. Kioso o alondi kia vutuka, ambe kuila kiene o kithangana kia tokalele phala kuia mu ixi ia kanana. Mu kimenemene, Josuué ua tumina o mundu, kubhongolola o 
... (310 chars skipped) ...
mana muenhomo, o mundu uoso anga u zauka o ngiji katé ku sambua dia mukuá. Mudié, o kuila o madiuanu iá, a bhangesa akua Izalaiele kulembalala o kima kia bhangele Jihova mu Kalunga ka Kusuka?
Mu kubhita mivu iavulu, akua Izalaiele a bhixila mu Ixi ia Kanana. Ene eji tena kutunga jimbanza javulu ni jinzo. Eji dima mábhia, ni kukuna mixi ia mivide ni jimbutu ja mukuá. Ixi ia kexile mu kunguluka lete ni uiki.
“Jihova u ku endesa izuua ioso, anga u dikila o muenhu ue mu ididi ia kukuta.”—Izaia 58:11"	7722a605df2edab8ab7e868d5544307b
				"“Enu, mu ana . . . Ividilenu kya mi longa, mu dimuke.”—JISABHU 8:32, 33.
MIMBU: 34, 120
1. Kyebhi ki tu tena kukala ni unjimu? O unjimu u tu kwatekesa kyebhi?
O UNJIMU u tunda kwa Jihova. Mwene u u bhana ku athu. O divulu dya Tiiaku 1:5 dyamba: “Se say muthu mudyenu wa kambe unjimu, a u bhinge Nzambi, mwène anga u mu bhana-u. Mbata mwène ubhana kyavulu, mukwa kwila ene oso u a bhana ni vondadi, kene mu bawla.” Tu tena kukala ni unjimu mu kuxikina ku tu bazela kwa Nzambi. Kubhanga kiki ku tu bhan
... (6029 chars skipped) ... 
embu yoyo.—Dimatekenu 6:5.
11. Mukonda dyahi o jitata a bhingi kubhanga nguzu phala kulonga kyambote o twana?
11 Se u tata, kyebhi ki u tena kubhanga “kala kya tumu Nzambi?” Ivwa Jihova. Mwehele na ku kwatekesa kusasa o twana twê. Kayela o itendelesu ya Maka-Mê ni kilunga Kyê. Kupholo, mon’e wa-nda ku sakidila kyavulu! Say phange wa soneka: “Ngi sakidila o jitata jami mu ukexilu wa ngi sase. A bhange yoso phala ku ngi longa kyambote.” Mwene wambe kwila, jitata jê a mu kwatekesa kuzukama kwa Jiho
... (6029 chars skipped) ...
ia 52:8-11) Jihova ka mesena kwila, tu bhita mu ibhidi yoso yiyi!—Izaia 48:17, 18.
20. Ihi ya-nda bhita ni athu a xikina o kibazelu kya Nzambi ni yó ka ki xikina?
20 Mu izuwa ya lelu, athu avulu ka bhana mátwi ku itendelesu ni kibazelu kya Nzambi. Maji kwa kambe bhofele, oso a dituna o itendelesu ya Nzambi, a-nda bwika. (Jisabhu 1:24-31) Mu kiki, ‘twividilenu kya tu longa, ni tu dimuke.’ O divulu dya Jisabhu 4:13 dyamba: “O ulongelu wa ku kubazela, ku wehe; lunda-u mwene, kuma wene o mwenyu wé.”"	78ed67e6c9d131efde08afb3d31d46ff
				"Kioso akua Izalaiele kia bhixila mu Ixi ia Kanena, o balaka ia kutakanena iene ia kexile o kididi kia ubhezelu ua kidi. O akunji akexile mu longa o Kitumu, o afundixi akexile mu kuendesa o kifuxi. O mbandu íii i londekesa kiebhi kiene mu divua akuetu mukonda dia ima i tu sola ni ima i tu bhanga. Kala muthu mu Izalaiele ua tokalele kukumbidila o kikalakalu kiê kua Jihova ni kua phang’iê. Lombolola kiambote kiebhi o phangu ia Debola, Nouemi, Josuué, Hana, mon’â Jefete ni Samuuele ia kuatekesa akuâ. Londekesa kuila katé muene ni athu kexile akua Izalaiele, kála Lahaba, Lute, Jaiele, ni akua Ngibiione, a solo kukala ku mbandu ia akua Izalaiele mukonda a mono kuila Nzambi ua kexile mua zokela.
IN THIS SECTION
DISÁ 32
Kioso Josuué kiafu, akua Izalaiele a mateka kubheza iteka. Muenhu uâ ua bhonzele, maji kueza o Mufundixi Balake, ni polofeta Debola ni Jaiele ua kuata o phapha!
DISÁ 34
Kioso akua Midiiana kia tatesa akua Izalaiele, o mundu ua Izalaiele ua bhingi ua diondo kua Jihova phala kua kuatekesa. Kiebhi o kakibuka kofele ka Ngidiione kia tenene kutolola 135.000 ja jinguma?
DISÁ 35
Elikana uambata Hana, Penina, ni tuana tuê phala kubheza Nzambi mu balaka iê mu mbanza ia Silo. Kuenhoko, Hana ua sambe mu kubhinga mona. Kioso kia bhiti muvu, ua vuala Samuuele!
DISÁ 37
O ana kiiadi kia mukunji ua dikota Eli, akexile mu sidivila mu balaka ia kutakanena maji ene ka kexile mu belesela o itumu ia Nzambi. Maji Samuuele ua di tunguile mu kaxi kâ, Jihova ua zuelele-nê."	29a69fad710ee4a900e7c1951e550c04
				"KYOSO Jezú kya longo o maxibulu mê kyebhi kyeji boka o njimbu yambote, mwene wa a dimuna kwila, o athu keji xikina o njimbu mu ithangana yoso. (Luka 10:3, 5, 6) Kiki, kyene mu bhita mu ukunji wetu lelu. Sayi athu u tu sanga, nange a tu talatala ni undanda mba njinda. Kyoso ene kya tu talatala kiki, nange kubhonza ku a kwatela henda mba kulondekesa kunengana, ni kumesena ku a bokela.
O muthu wa henda u tala o ibhindamu ni maka a bhita na-u akwa, u divwa kyayibha, anga u mesena ku a kwatekesa. Maj
... (3238 chars skipped) ... 
e yiyi, ene mu fidisa lwavulu o Jiphange kuboka. Sayi kizuwa phange Kim a mesenene ku mu jibha mu ukunji.
Kyebhi Kim kya suluka mu kulondekesa henda né mwene kyoso kya mu talatala kyayibha? Mwene wexile mu lembalala o divulu dya Jisabhu 19:11, dyamba: “Muthu wadimuka ki mu bateka o njinda, o kutetuluka kwê.” Kuxinganeka mu ima ya bhiti ni athu mu mbambe yê, ku mu kwatekesa ku a kwatela henda. Ko athu oso a sanga a mu talatala kyayibha. Mwene wa sange athu a mesena ku a kunda dingi mu mbambe yeny
... (3238 chars skipped) ...
wila, sayi ithangana ki tu bhonza o kuboka. Maji mwene u sanguluka kyoso ki tu kayela o phangu yê ya kulondekesa henda! (Luka 6:36) Sé phata Jihova kanda londekesa henda ni mwanu ku athu ku mundu yú, katé ku hádya ni hádya. Tu tena kudyelela kwila, mwene wejiya kyambote o kithangana kya-nda bheka o dizubhilu. Katé kya-nda bhixila o kithangana kiki, twa bhingi kuboka ni lusolo lwoso. (2 Timote 4:2) Kyenyiki-phe tu bokyenu ni kuswina kwoso, tu londekesyenu henda ya kidi ku ‘athu a mawukexilu oso.’"	a017bda92b0094cf25836343705dac99
				"UEJIIA ihi ia mu bonga athu bhoxi? Ia difuangana kála jeada. Ia zele, maji ki jeada; iexile kima kia kudia.
Kua bhitile kiá mbeji imoxi tundé akua Izalaiele kia tundile ku Ijitu. Ene akexile mu kikangalakata. Kuenhoko o kúdia kua tolele, kienhiki, o mundu uakexile mu dikola: ‘Tamanu se Jihova ua tu jibhile ku Ijitu. Kuenhoko tua kexile ni kudia kuoso ku tua-ndalele.’
Kienhiki Jihova uixi: ‘Nga-nda nokesa kúdia tundé ku diulu.’ Íii iene ia bhangele Jihova. Mu kimene kia kaiela, akua Izalaiele kia
... (525 chars skipped) ... 
 kimoxi ngó mu semana, Jihova ua tumina o mundu ku bonga o maná i soka phala izuua iiadi. Kiki kiexile o kizuua kia kasamanu. Jihova uambe kuma a tokalele ku bhaka kúdia phala kizuua kia mukuá, mukonda mu kizuua kia kasambuadi muéne ka-nda a bhana maná. Kioso kia bongo o maná phala o kizuua kia kasambuadi, ki ia kuate mauindu né ku nuha! Kiki kiexile madiuanu a mukuá!
Mivu ioso ia bhiti akua Izalaiele mu kikangalakata, Jihova ua adisa ni maná.
Makatukilu 16:1-36; Dialuilu 11:7-9; Josuué 5:10-12.
... (525 chars skipped) ...
kalakalu mu kilunga kia Jikidistá? (Jih. 13:17)
Mu kikangalakata, kiebhi akua Izalaiele akexile mu ku a lembalala izuua ioso kuma Jihova uakexile mu a tambula konda? (Mak. 16:14-16, 35; Mate. 8:2, 3)
Kijimbuete kiahi kia bhele Jezú kia lungu ni maná, ni mbote iahi i tu kala na-iu ku “mbolo ia diulu”? (Nzuá 6:31-35, 40)
- Tanga Nzuá 5:10-12.
Mu mivu ikuxi ia dile akua Izalaiele o maná, ni kiebhi kiki kiexile polova phala ene? Ihi i tu longa o disá didi? (Mak. 16:35; Dia. 11:4-6; 1 Kol. 10:10, 11)"	a1013435a55527e99c087f3e3d3a8e35
				"Kioso Davidi kia jibha Ngoliia, o Sobha Saulu ua mu solo kala kabhitangu ka masoladi mê. Davidi ua tolola ita iavulu, kiki kia mu bhangesa ku kala ni fuma iavulu. Kioso Davidi kia kexile mu vutuka mu ita, o ahatu akexile mu kina ni kuimba exi: ‘Saulu ua jibha jimidi, maji Davidi ua jibha kuinhi dia jimidi!’ Saulu njinda ia mu kuata, iú ua sotele ndunge phala kujibha Davidi.
Davidi ua kexile mu xika kiambote o kambánza. Saí kizuua kioso Davidi kia kexile mu xika muimbu phala Saulu, o sobha ua tak
... (450 chars skipped) ... 
omba, Davidi uai katé bhu kididi bhua kexile Saulu, anga ua tandula o divunga diê. Saulu ka mu monene. Kioso kia bhange kiki, Davidi ua divu kiaiibha, mukonda ka xile o sobha a mu undile kuala Jihova. Muéne kehela o maiala mê kujibha Saulu. Muéne uexana Saulu ni dizui dia suina, mu ku mu tangela kuila, ueji jibha Saulu kioso kiexile ni kithangana. O kuila Saulu ua lungulula o ukexilu uê ua kumona Davidi?
Kana. Saulu ua kolokota mu kuzukutisa Davidi. Saí kizuua mu usuku, Davidi ni muebhu’ê Abisai
... (450 chars skipped) ...
ha iê? Kuebhi kuala o kambinda ni sosa ia Saulu?’ Saulu uejidile o dizui dia Davidi, anga uambe: ‘Eie ueji tena ku ngi jibha, maji ku ki bhange. Eme ngejiia kuila, ua-nda ngi bhingana mu kukala o sobha ia Izalaiele.’ Saulu ua vutuka ku bhata diê. Maji ko athu oso ku muiji ua Saulu a zembele Davidi.
“Se mua ki tena, kalenu ku paze ni athu oso; mvunda ki i tunde ko kuenu. Phange jami ki mu kale mù vutula phonzo ku muthu uoso-uoso. Inda muehela o njinda ia Nzambi o ku bhana kaxtiku.”—Loma 12:18, 19"	404efe33b38d9867f5c7ed7ee55796d9
				"MU DIVULU dia Dijingunuinu, tu sanga-mu izuelu ki ia tokala ku i tendela kála kidi, maji kála ijimbuete ngó. (Dijingunuinu 1:1) Mu kifika, o divulu didi, di tumbula muhatu uala ni dijina “Babilonha ia Dikota” diosoneke bhu dibhômo diê. Di tanga kuila o muhatu iú ua xikama ku thandu dia ‘miji ia athu ni ku ifuxi’. (Dijingunuinu 17:1, 5,15) Tuejiia kuila ki kuala muhatu u tena ku bhanga kiki, maji kijimbuete ngó. Kienhiki-phe, ihi ilombolola o kijimbuete kiki kia kidia-nzunga?
Mu divulu dia Dijing
... (440 chars skipped) ... 
lu mu divulu dia Dijingunuinu i tu kuatekesa ku banza kiki.
O kisangela ki tena ku kala kia jinguvulu, kia uenji, mba kia jingeleja. O muhatu iú, a mu ixana Babilonha ia Dikota, ki kisangela kia jinguvulu, mukonda o Dízui dia Nzambi diamba kuma “o jisobha joso mu ngongo” ‘a bhanga né undumbu.’ O undumbu uê, ua difuangana ni ukaza ua bhange ni jinguvulu ja ngongo, kiki kiene ki bhangesa ku mu ixana ‘kidia-nzunga kia dikota’— Dijingunuinu 17:1,2; Tiiaku 4:4.
O Babilonha ia Dikota ki i tena ku kala
... (440 chars skipped) ...
a mu nganala o ifuxi ioso ni “uanga” uê. (Dijingunuinu 18:2; Matendelelu 18:10-12) Amba ué kuila, o kisangela kiki kizukutisa ué o ubhezelu ua kidi, ni “jipolofeta” ni “akua-Ngana.” (Dijingunuinu 18:24) Mu kidi, o Babilonha ia Dikota iala ni nganji ia ubhezelu ua kidi, katé ué muéne u jibha “o jifiiele jangene ja Jezú” (Dijingunuinu 17:6) Kiki-phe, kilondekesa kuila o muhatu a mu ixana Babilonha ia Dikota, ulondekesa o kisangela kia mundu kia jingeleja ja makutu, jene mu bhânga ni Jihova Nzambi."	3cc9148b1117ff66e17bf7c190f82c52
				"Tua tokala kulondekesa kuila tua zolo o ubhezelu ua kidi
69:9
Davidi ua bhana valolo ku ubhezelu ua kidi ku muenhu uê uoso
Davidi kehela kima ki xidisa o dijina dia Jihova
O adiakimi a tena ku kuatekesa o minzangala kuzola o ubhezelu ua kidi
71:17, 18
Nange Davidi muene ua soneka o Jisálamu jiji, ua londekesa vondadi ia kulonga o minzangala
O jitata ni jikidistá ala ni uhete, a tena kukuatekesa o minzangala
O henda ietu i tu bhangesa kuzuela ku athu se ihi ia-nda bhanga o Utuminu ku athu
72:3, 12, 14, 16-19
Velusu 3
—Kua-nda kala kutululuka Velusu 12
—Ki kua-nda kala uadiama Velusu 14
—O usuéia ua-nda bhua Velusu 16
—Kua-nda kala kudia phala o athu oso"	e0975bf4f85d359f6a57c028517950f6
				"‘Ki mu tunde ndaka mu kanu dienu. Maji o kuzuela kuenu ku kale kua ku kuatekesa akuenu’.—EFEZO 4:29.
1-3. (a) Ujitu uebhi ua tu bhana Jihova, ni kiebhi ki tu tena ku kamba ku i langa? (b) Phala ku kala mu henda ia Nzambi, kiebhi ki tu tena ku langa o dimi dietu?
SE EIE ua bhanene ujitu ku muthu ua mu uabhela kiavulu, kiebhi ki ueji divua mu kuijiia kuila o ujitu u ua mu bhana, ka mu u talatala kiambote? Xinganeka kuila ua mu bhana dikalu, iu ua mu di endesa kia iibha, iú ua kuama athu. Ki ueji l
... (7595 chars skipped) ... 
i o maka enhá? O kuila nga tokala muene ku jimbulula o maka enhá?’—Tanga 1 Tesalonika 4:11.
13, 14. (a) Kiebhi o izuelu ia iibha i bhangesa akuetu ku divua kia iibha? (b) Mukonda diahi o muthu uala ni ukexilu ua iibha ua kuzuela, u di ta mu iluezu?
13 Izuelelu ia iibha. Kála ki tua di longo kiá, o izuelu ietu i tena ku luualesa akuetu. Mukonda dia ku kala tu athu a ituxi, saí ithangana tu zuela ima ia iibha i tu bhangesa o ku diela. O Bibidia i zuela o uzuelelu u tua tokala kueha mu kaxi ka muij
... (7595 chars skipped) ...
ibha.”
^ kax. 7 Mu Ngeleku, o kizuelu ‘kima sé valolo,’ kilombolola kima ‘ki kiala ni valolo.’—1 Kolindo 15:17.
^ kax. 10 Kála kia isoneka mu Bibidia, o kizuelu “ufusa,” kilombolola ima iavulu ia ituxi. Sumbala o ufusa uoso ki u bhingi ku bhana kaxtiku ku muthu, maji né kiki, o muthu a tena ku mu kaia mu kilunga se u kala ni ukexilu uonene ua ufusa sé ku diela.—2 Kolindo 12:21; Efezo 4:19; Tanga o mbandu, “Atangi a madivulu metu ebhula” iala mu A Sentinela 15, ua mbeji ia Kavua, ua muvu ua 2006."	0de76dc0b57766e8444f3f583912d2d9
				"Ande dia kuzanga nguzu iê mu kubhanga kikalakalu kioso-kioso, nange ueji dibhuidisa, ‘Mbote iahi i nga-nda katula?’ O kuila kiaiibha kuibhula o mbote ijila mu kusamba? Kana. Ki kima kia iibha kumesena kuijiia se o misambu i tena ku tu kuatekesa.
Mu milongi ku dima, tua mono kuila o kusamba ki kima ngó kioso-kioso kiene mu bhanga o athu mu ngeleja mba ukexilu phala kutulukisa o muthu kana. O Nzambi ia kidi uivua muene o misambu. Se tu samba kala kia mesena muéne, ni kubhinga ima ia tokala, muéne 
... (1943 chars skipped) ... 
bi, suínisa o maku mami.” O izulukutu ia kaiela, ilondekesa kuila Nzambi ua mu kuatekesa phala ka kale ni uôma ua jinguma jê, ni kuzubha o kikalakalu kia kexile mu bhanga. (Nehemiia 6:9-16) Reginald, mukua Gana, u tanga o musoso ué ua lungu ni musambu: “Kioso ki ngi samba mu ithangana ia ibhidi, ngi divua kála nga tangela o maka mami ku muthu uala ni kutena kua ku ngi kuatekesa, u ngi tangela kuila ki u bhingi ku thandanganha.” Mu kidi, Nzambi u tena ku tu tululukisa kioso ki tu mu bhinga mu mus
... (1943 chars skipped) ...
kiambote o ima i ku kuatekesa kukolokota mu ukamba uê ni muéne.
Tua mono ngó ima iofele ia lungu ni mabesá ejila mu kusamba. (Phala kumona dingi mabesá a mukuá, tanga o kaxa“Mabesá Ejila mu Kusamba.”) Maji phala kutambula o mabesá enhá, kia dianga ua tokala kuijiia Nzambi ni vondadi iê. Se kiki kiene ki ua mesena, tua mu ku suínisa kubhinga ku Jimbangi ja Jihova phala ku ku kuatekesa kudilonga o Bibidia. * Kiki o kima kia dianga ki ua tokala o kubhanga phala kuzukama ku ‘mukua kuívua o misambu.’"	9cd957e9845ec652228f97790a4cfc53
				"O Poxolo Phaulu ua zuela kuila Jihova * “Nzambi ió athu oso kuene mú tambula o dikuatekesu muène mukua ku tu kuatekesa mu hadi ietu ioso.” (2 Kolindo 1:3, 4) Mukonda dia kiki o Bibidia i tu kuatekesa kuila, se-ku muthu kabhindamena o ki kuatekesu kia Nzambi, se-ku kibhidi kia bhonzo ki lembuesa Nzambi ku tu konda o malamba.
Mu kidi, tua tokala kubhanga kima se tua mesena kuila Nzambi u tu kuatekesa. Kiebhi o dotolo kia tena ku tu kuatekesa, se ki tu mu tangela o ndolo i tuala na-iu? O polofeta A
... (1186 chars skipped) ... 
 imbamba ia a nemene.’— Matesu 11:28-30.
Jezú ua kuatekesa o athu mu ku a bhana milongi iambote ni ku a talatala ni henda ioso, kate muene ua a sakele o mauhaxi mâ. Saì kizuua o mukuâ dibhute ua diondela Jezú: ‘Se eie Ngana, ua mesena ku ki bhanga, ua ki soko, ngi bhane kudisanza.’ Mukonda dia henda Jezú uambe: “Nga mesena! Ngi ki bhanga muene; disanze!” (Marku 1:40, 41) O mukuâ dibhute anga u disanza.
Lelu o Mon’â Nzambi kala dingi mu ixi phala ku tukonda o malamba. Maji o Tat’ê Jihova, “Nzambi
... (1186 chars skipped) ...
i jiphange jê poxolo Phaulu uambe: Ene ‘athu a mu ngi konda o malamba’ mu ithangana ia bhonzo ‘mu kutâta ni mu jihadi.’—Kolose 4:11; 1 Tesalonika 3:7.
Maji nange ua mu di bhuidisa kiebhi ima ìii i tena ku ku kuatekesa. Tua-nda suka ni kutanga o misoso ia athu a bhiti ni ibhidi a a tange kiá, ku dimatekenu dia milongi íii. Kala kia bhiti ni ene eie u tena kuijiia kuila Nzambi ua-nda kumbidila o kikanenu kiki: ‘Kala o mona kia mu bhombesa kuala mam’â kiene ué ki nga ká mi bhomba enu.’—Izaia 66:13."	c6439fbe4192c0f06b193453e6913b3c
				"IHI I UEJI BHANGA?
Xinganeka o kifika kiki: Koleka jiiadi ja Brian a mu zukama, muéne anga u teketa. Mu semana íii, a mu tendala kia veji jiiadi phala kubuakula makanha. Íii o veji ia katatu kia.
O Muzangala ua dianga u zuela:
“Uala dingi ubheka ué? Zá, phala kuijiia kamba diami.”
Muéne ua “sasumuka” kioso kiévu o kizuelu kamba diami, kioso kia mu mono kukatula kima mu jibela jê, anga u sununa o lukuaku luê kua Brian.
Brian ua mono o xikalu mu milembu ia muzangala uenhó. Brian anga u kala dingi 
... (1008 chars skipped) ... 
ie ua mu mona kibuka kia jikoleka jê a mu xibha makanha. Se u dianga kuxinganeka, ua-nda dibhana kiambote ni maka enhá.
XINGANEKA
O Bibidia i longa: “Mu kale ni kitongoluelu kia zele.”
—1 Phetele 3:16. Dibhuidise: ‘Ibhidi iahi i ngeji dibhana na-iu se ngi kaiela o ukexilu ua athu?’ Mu kidi, nange kubhinga kubatula o ukamba ni jikoleka jiji. Kiebhi ki ua-nda divua? O kuila ua-nda zanga o ukamba ué ni Nzambi mukonda dia jikoleka jé?
—Makatukilu 23:2. SOLA NI UNJIMU
O Bibidia i longa: “Muthu ua dim
... (1008 chars skipped) ...
diahi, anga u a bhangesa kuxinganeka mu maka enhá. (“Nga mono kuila eie u muthu uambote, ku tokala kubuakula makanha!”)
Se jikoleka jé, a suluka ni ku kulokalala, ndé kubhata! Ijiia kuila, kioso ki u kala kumoxi ni athu enhá, a-nda kuxonguena dingi. Se u kamba kudilunga ni athu enhá, eie ua-nda londekesa kuila, o athu engi ka tokala kutumina o muenhu ué.
Mu kidi, ki bhonza kulenga o kijijidiku kia jikoleka. Eie u tena kusola ihi i ua tokala o kubhanga, kusuína ni kudilanga. Eie ua tokala kusola!"	53592ff2ebbb16cfc95ac4197267398b
				"O kuila tuala muene mu “izuua isukidila-ku”?
Ihi i u Banza?
Kiene
Kana
Nange
Ihi i Longa o Bibidia
“Mu izuua isukidila-ku kuanda kuiza jithembu jabhonzo.” (2 Timote 3:1) O ikanenu ia Bibidia ni izulukutu ia mu bhita lelu, i londekesa kuila tuala mu “izuua isukidila-ku.”
Ihi Dingi i tu Longa o Bibidia?
O izuua isukidila-ku, ieji bheka ita, nzala, kutunguta kua jixi ni mauhaxi a jibha ni lusolo.
—Matesu 24:3, 7; Luka 21:11. Mu ithangana ia izuua isukidia-ku, o athu eji londekesa ukexilu ua kukamba kuxila Nzambi ni kubhanga ima iaiibha.
—2 Timote 3:2-5.
Ihi i tua mu kingila ku hádia?
Athu avulu a xikina kuila . . . o izuua isukidila-ku, ia-nda sukila mu kubuikisa o ixi ni athu a tungu-mu, maji a mukuá a mu kingila kuila, o ukexilu ua ixi ua-nda lunguluka phala o mbote ia athu. Ihi i u banza?
Ihi i Longa o Bibidia
“Ixi-phe i xalela ku athu iá aiuka, ene a i lundula, muene mua tunga, o thembu iâ ki ibhu.”
Ihi Dingi i tu Longa o Bibidia?
O izuua isukidila-ku ia-nda suka ni kuzubha o kuiibha kuoso mu ixi.
—1 Nzuá 2:17. O ixi ia-nda kituka palaízu.
—Izaia 35:1, 6."	ddcd4639fee64fc9b653585f8185712a
				"DEBOLA ua kexile mu tala o masoladi a di bhongoluele ku thandu dia Mulundu ua Tabola. Muéne ua diuanene kiavulu. Mu kamene, muéne ua sangulukile kiavulu mu kumona o kusuína kuâ ni kixikanu kia kolo kia kabhitangu kâ, Balake. Sumbala ene exile ngó 10.000 ia maiala, ene eji bhita mu ibhidi ia makota mu kizuua kieniókio, ieji bhinga ene kukala ni kixikanu kia kolo. Ene eji bhânga ni jinguma, mazonda a ita, maji ene a tolele, a kambele mauta, ji sosa ni ima ia mukuá ia kubhânga na-iu. Maji né muene 
... (5339 chars skipped) ... 
iú.
“OXI IA TUNGUTA, KATÉ NI MAÚLU MA ZENZAMA NI KUMBOMBA MENHA”
Balake uai mu bhongolola o maiala mê. Muéne ua bhongolola 10.000 ja maiala a suínine kiavulu phala kuia mu bhânga ni masoladi a Xixela. Kioso Balake kiambata o maiala mê ku thandu dia Mulundu ua Tabola, muéne ua sangulukile mu kumona o kusuína kuâ. O Bibidia iamba: “Ni Debola ue u ila-nê kumoxi.” (Afundixi 4:10) O masoladi, a suínine dingi kioso kia mono o muhatu kuia nau kumoxi ku thandu dia Mulundu ua Tabola, ni kuta o muenhu uê 
... (5339 chars skipped) ...
kax. 9 O mukumbi ua Debola ulondekesa kuila, mu ku vutuka ku ita, Xixela ua kexile mu bheka imbamba iavulu, ia bhûndu mu ita ni ahatu avulu, saí ithangana kala disoladi akexile ku mu bhana kahatu kamoxi mba tuiadi. (Afundixi 5:30) Mu velusu íii o kizuelu “kahatu” kilombolola “divumu.” O kizuelu kiki ki tu lembalesa kuila o ahatu enhó akexile ni valolo ia dikota, mukonda ene eji vuala. Mukonda dia kiki, mu ita ioso ene akexile mu bhanga kiki.
^ kax. 17 O ita íii a i lombolola mu luiadi mu Bibidia"	a31b87e995e23e4924b7f6737ea5d905
				"Xinganeka kuila tuala mu mbanza ia Jedikó. O mbanza íii, tu i sanga mu ixi ia Kanana, mua tungu athu ka xikina ku bheza Jihova. Mua tungu ué muhatu a mu ixana Lahaba.
Kioso kiexile hanji mona-ndenge, Lahaba uevu misoso ia zuela kiebhi Mozé, kia jikula o Kalunga ka Kusuka, ni ku bhulula akua Izalaiele ku Ijitu. Muéne uevu ué kiebhi Jihova, kia a kuatekesa ku tolola o jinguma jâ joso mu ita. Kindala, muéne uevu kuila, o akua Izalaiele a tula mu mbanza ia Jedikó!
Lahaba ua kuatekesa o alondi, mukon
... (420 chars skipped) ... 
nzo iami, maji kala dingi mu mbanza. Se mu a kaiela kindala, mua-nda tena ku a kuata!’ Eie uejiia se mukonda diahi Lahaba ua sueka o alondi?— Mukonda muéne ua xikana kua Jihova, iu uejidile kuila muéne ueji bhana o ixi ia Kanana ku akua Izalaiele.
Ande dia ku xisa o inzo ia Lahaba, o alondi a mu kanena ku bhulula muéne ni muiji uê, kioso kieji kuíza mu buika o mbanza ia Jedikó. Eie uejiia ihi ia mu tendelesa o ku bhanga?— Ene ambe: ‘Kuata o ngoji íii, u i nhengeneka ku njanela iê. Se u bhanga ki
... (420 chars skipped) ...
a mbanza i lundumuka bhoxi. Maji o inzo ia kexile ni ngoji ia kusuka mu njanela, ki i lundumukine! U tena ku ki xinganeka?— Lahaba ni muiji uê a bhuluka!
Ihi i u tena ku di longa ku phangu ia Lahaba?— Lahaba ua xikanine kua Jihova, mukonda dia ima ioso iambote ia di longo ia lungu ni muéne. Eie uê ua mu di longa ima iavulu iambote ia lungu ni Jihova. Eie u mu xikana kála kia xikanine Lahaba?— Etu tuejiia kuila eie ua xikana!
TANGA MU BIBIDIA IÊ
Josuué 2:1-24; 6:1-5, 14, 15, 20-25
Jihebeleu 11:31"	8f401b52d96bec7350807e1e6aeefeb3
				"EIE UEJIIA se o kamona kaka nanhi? Kiene, Jezú. Muéne a mu vualela mu kibhanga. O kibhanga kididi kia ku bhakela ibhaku. Madiia ua mu zekesa Jezú mu kidilu kia ibhaku, o kididi kia ku tela kúdia ku jibulu ni ibhaku ia mukuá. Maji mukonda diahi Madiia ni Zuze ala bhobha ni ibhaku? Ki kididi kia ku vualela mona, ki kiene?
Kana, ki kiene. Maji ene ala bhobha mukonda: O nguvulu ia Loma Sézalu Nguxi, ua bhana o kitumu kuila, athu oso a tokalele ku vutuka mu mbanza mua a vualela phala ku a soneka o ma
... (628 chars skipped) ... 
da mu sanga a mu futu mu milele, ni a mu zekesa mu kidilu kia ibhaku.’ Mu kithangana kieniókio kuíza ji-anju javulu ni a ximana Nzambi. Kienhiki, o abhidi a lenguluka mu ku sota Jezú, ni a mu sange.
Uejiia mukonda diahi Jezú uexile muthu uonene? Uejiia se muéne mu kidi uexile nanhi? Lembalala kuma, mu dimatekenu dia musoso ua divulu didi, tua zuela maka alungu ni Mona ua dianga ua Nzambi. O Mona iú ua kalakala ni Jihova mu ku bhanga o diulu ni ixi ni ima ioso. O iú Jezú!
Kiene, Jihova ua katula 
... (628 chars skipped) ...
i Jezú a mu ixana Mon’a Nzambi?
Ibhuidisu ia mukua
- Tanga Luka 2:1-20.
Ihi ia bhangele Sézalu Nguxi mu ki kumbidilu kia lungu ni kikanenu kia uvualukilu ua Jezú? (Luka 2:1-4; Mik. 5:2)
Kiebhi o muthu u tena ku kala mu kaxaxi ka ió a exana “athu oso a mu uabhela”? (Luka 2:14; Mat. 16:24; Nzuá 17:3; Ikalakalu 3:19; Jih. 11:6)
Se abhidi a Jijudé a sangulukile ni uvualukilu ua Mubhuludi, o jiselevende ja Nzambi lelu ki ja tokalele ku sanguluka kiavulu? (Luka 2:10, 11; Efe. 3:8, 9; Dij. 11:15; 14:6)"	60c7739793e250d63d49fb4e4514d468
				"Phala kutunga o tembulu mu Izalaiele, kua bhingile nguzu ni kitadi. Maji, o akua Izalaiele a kuatekesele ni kusuína kuoso. (1Mal 29:2-9; 2Mal 6:7, 8) Kioso kia zubha kutunga o tembulu, o kuzelesa ni kuiudika, kua londekesele se akua Izalaiele a zolele Nzambi mba kana. (2Ji 22:3-6; 2Mal 28:24; 29:3) Lelu, o Jikidistá a bhanga nguzu mu kutunga, kuzelesa ni kuiudika o Ididi ia Ubhezelu ni Ididi ia Iônge ia Makota. Kukalakala ni Jihova mu ukexilu iú ujitu ua dikota, ua lungu uê ni ubhezelu uetu.—Jis 127:1; Dij 7:15.
TU TENA KUKUATEKESA MU . . .
Kuxixila mu disukilu dia iônge. Se o nguzu iê ki i soko, zelesa bhu kididi kiê.
Kuatekesa izuua ioso, kuxixila ni kuiudika o Kididi kia Ubhezelu. O ki kuatekesu kia athu avulu ki bhekela kisangusangu.—lv 92-93 §§18.
Kuatekesa mu kusangela kitadi. Né muene ‘kitadi kia tolo o valolo,’ se a ki bhana ni muxima uoso, Jihova u sanguluka.—Mar 12:41-44.
Se uala ni kithangana, di sokejeke phala kukuatekesa kutunga ni kuiudika o ididi ia ubhezelu. Phala kukuatekesa ki kubhingi kukala ni uhete ua kutunga."	48f3d5f6db47f8cf41ef1babe8d819aa
				"ZUZE ua mesene kuijiia se o 10 dia jiphange jê aiibhile hanji. Kienhiki muéne uixi: ‘Enu mu alondi. Mueza mu londa o ukexilu ua ixi ietu.’
Ene exi, ‘Kana, etu ki tu alondi.’ ‘Etu tu athu ambote. Etu oso tu jiphange. Tuexile 12. Maji phange ietu ia mukuá kene dingi, o kasule ua xala kubhata ni tat’etu.’
Zuze ua difinjila kála ka ejiia. Muéne ua kuata Ximinhá kála pelêzu, iu uehela akamúkua kuambata o kúdia ni ku vutuka kubhata diâ. Maji muéne ua ambela: ‘Kioso ki mua-nda vutuka, muiza ni phangi’n
... (907 chars skipped) ... 
na ietu?’
O jiphange joso exi, ‘Etu ki tua nhana o kopho iê ia phalata.’ ‘Uoso a mu sanga ni kopho ia phalata mu dietu, mu jibhié-nu.’
O jiselevende a soto mu jisaku joso, o kopho ia phalata a i sange mu saku ia Bejamí, kála ki ua mu mona bhabha. O jiselevende exi: ‘Enu ndenu-enu kubhata, maji Bejamí kala uíza n’etu.’ Kienhiki, ihi ia-nda bhanga o 10 dia jiphange ja Zuze?
Ene oso a vutuka ni Bejamí ku dibhata dia Zuze. Zuze uambela jiphange jê: ‘Enu ndenu-enu kubhata, maji Bejamí ua-nda xala bho
... (907 chars skipped) ...
, 2)
- Tanga Dimatekenu 43:1-34.
Tuejiia kuma Lubene muéne o mona ua phande-kumbi, maji ihi idikisa kuma Juda muéne uakexile ku pholo ia jiphange jê? (Dim. 43:3, 8, 9; 44:14, 18; 1 Mal. 5:2)
Kiebhi kia polovala Zuze o jiphange jê, ni mukonda diahi ua bhange kiki? (Dim. 43:33, 34)
- Tanga Dimatekenu 44:1-34.
Phala ku di sueka ku jiphange jê, ihi ia bhange Zuze phala ka muijiie? (Dim. 44:5, 15; Iji. 19:26)
Kiebhi kiedikisa o jiphange ja Zuze kuma ka kexile dingi ni luímbi luê? (Dim. 44:13, 33, 34)"	cf8b3e5b45288b8545d8361613111f1b
				"Kiene muene. Etu tu Jikidistá mu ima íii:
- Tu bhanga ioso phala ku kaiela o ilongesu ni ukexilu ua Jezú Kristu.
— 1 Phetele 2:21. Tu xikina kuma, se-ku ku bhuluka sé Jezú, mukonda, ‘ki kuala dijina ki kale bhoxi dia diulu mba bhu kaxi k’athu, dia bhana Nzambi phala ku bhulula, ki kale dia Jezú ngó.’
—Ikalakalu 4:12 - Kioso muthu kia kituka mbangi ia Jihova, a mu batizala mu dijina dia Jezú.
—Matesu 28: 18, 19. - Tu samba mu dijina dia Jezú.
—Nzuá 15:16. - Tu xikina kuila Jezú muéne o Mutué, mba muéne ua tumbula o ungana ua ku kala ku pholo dia athu oso.
—1 Kolindo 11:3.
Maji, mu maukexilu avulu, ki tu difu ni athu a mukuá amba kuila Jikidistá. Mu kifika, etu tu xikina kuila o Bibidia i longa kuma Jezú, mon’â Nzambi, ki mbandu ia Tilindade kana. (Marku 12:"	eb0bae0f863d76cb42646a8adf559da2
				"LOTE ni muiji’ê a tungile ni Mbalahamu mu ixi ia Kanana. Kizuua kimoxi Mbalahamu uambela Lote: ‘Kuku ki kuale kididi kiavulu phala o ibhaku ietu ioso. Nga ku dióndo, ndoko tu di uane. Se uia ku mbandu iéngi eme nga-nda-ia kuengi.’
Lote ua tonginina kiambote o ixi ioso. Muéne ua mono o mbandu ia ixi ia uabha kiavulu, mukonda mua kexile menha ni iangu iambote phala o ibhaku iê. Iexile o Mbanza ia Njolodá. Lote uambatele o muiji uê ni ibhaku iê ioso, uendele ku tunga kuenhoko. Mu kusukáko ene a tun
... (709 chars skipped) ... 
e, né ku sakuka ku dima. Maji o muhatu ua Lote ua xibhaka. Kioso kia xisa Sodoma, muéne uemanene iu ua sakukile ku dima. Kienhiki, o muhatu ua Lote ua bhiluka philadi ia móngua. Ua mu mu mona mu fikula?
Tu tena ku dilonga disá dia mbote. Íii idikisa kuma Nzambi u bhulula oso u mu belesela, maji oso ka mu belesela u texika o muenhu uê.
Dimatekenu 13:5-13; 18:20-33; 19:1-29; Luka 17:28-32; 2 Phetele 2:6-8.
Ibhuidisu
- Mukonda diahi Mbalahamu ni Lote a di xisa?
- Mukonda diahi Lote ua solo ku tunga
... (709 chars skipped) ...
Iji. 20:13)
Ihi i tua mono ki ia difu ia lungu ni Mbalahamu ni Lote, mu ku xikana o itumu ia Nzambi, ni ihi i tu dilonga ia lungu ni íii? (Dim. 19:15, 16, 19, 20; 22:3)
- Tanga Luka 17:28-32.
Mu kienhiki, ukexilu uahi uakexile nau o muhatu a Lote ua lungu ni jimbote, ni kiebhi íii i sidivila phala ku tu dimuna? (Luka 12:15; 17:31, 32; Mat. 6:19-21, 25)
- Tanga 2 Phetele 2:6-8.
Mu ku kaiela Lote, kífua kiahi ki tua tokala ku kala na-kiu ku mundu uaiibha ua tu kondoloka? (Ize. 9:4; 1 Nzuá 2:15-17)"	4bd9ad60fa6b6d68f2dd5ec6dfffb1df
				O mbandu íii i mateka mu kulombolola o Mikanda ia Ngeleku. Jezú a mu vualela ku muiji uexile jingadiama, ua tungile mu mbanza iofele. Muene ua kexile mu kalakala ni tat’ê, uexile kalupindelu. Jihova ua mu solo kala Sobha ia Utuminu ua diulu. Se u tata kuatekesa mon’é kuxinganeka kiebhi Jihova kia solo kiambote o muiji ni kididi kieji vualela ni kusasa Jezú. Tala kiebhi Jihova kia lange Jezú phala ka mu jibhe kuala Helode ni kuila sé-ku kima ki tena kufidisa o vondadi ia Jihova. Dilonge kiebhi Jihova kia solo Nzuá phala kuiudika o njila ia uijilu ua Jezú. Kuatekesa o mona kumona kiebhi Jezú tundé mu undenge uê, ua zolele kudilonga ia lungu ni Jihova.	293c3713b48cff93d8ee1262ca2e021f
				"MUVU UA MU VUALA: 1951
MUKUA: ALEMANHA
MUSOSO: MUKUA UKUMBU, UA KEXILE MU KUAMBATA O MUENHU KALA KIA MESENENE
MUSOSO UAMI:
Kioso kia ngi vuala, tata jami ja tungile mu mbanza ia zukamene ni mbanza ia Leipzig mu ixi ia Alemanha, ia zukamene ni mbambe ia ixi ia Tcheca ni ia Polonia. Kioso ng’exile ni samanu dia mivu, o salu ia tat’etu ia tu bhangesa kuia ku jixi jengi
Kioso ki nga kexile ni 14 dia mivu a ngi tumikisa ku xikola mu ixi ia Alemanha. Mukonda dia jitata jami ku kala dikanga, ku ixi ia 
... (1643 chars skipped) ... 
 ulungu phala uene u kale kiambote. Etu tua mesenene ku tunga mu ulungu uenhó, ni kuijia o ixi ioso. mu kithangana kieniókio
O BIBIDIA IA LUNGULULA O UKEXILU UA MUENHU UAMI:
Mu dimatekenu, ki ngi monene kuila nga bhingile ku lungulula o muenhu uami. Mukonda eme nga kazele kiá ni muhatu’ami, ki ngi kexile dingi ku buakula. (Efezo 5:5) Ia lungu ni ibanzelu ietu ia kuijiia o ixi ioso, nga mono kuila kima kiambote etu ku di bhakula mu ku mona o ima iambote ia bhange Nzambi.
Maji mu kidi, nga bhingil
... (1643 chars skipped) ...
u ima i nga kexile mu banza se iexile iambote mba ia iibha. Maji lelu, ngala ni muthu ua beta o njimu u tena ku ngi’endesa. (Izaia 48:17, 18) Nga sange ué o ku zediua kua kidi ku muenhu uami
O ku belesela o itumu ia Bibidia, kuene mu tu kuatekesa ku kolesa o ukaza uetu. Nzambi ua tu besoala ué ni mona ua uabha kiavulu, ua mu kula kiambote ni ku zola Jihova.
Tuene mu di bhana ué ni ibhidi iavulu. Maji tua solo ku kolokota, ni kikuatekesu kia Jihova, nuka tua-nda bhuila mba ku kamba ku mu dielela."	543f857beeeaae0bed76010d30f4aa09
				"MAKA A JINGIJIIE
O BIBIDIA KI DIVULU DIA JINGIJIIE, MAJI I TANGA O KIDI KIA LUNGU NI MAKA A JINGIJIIE. TALA O IFIKAKA ÍII.
O Kuila o Ngongo Iexile ni Dimatekenu?
Sai jingijiie a tambuijile ni kidi kioso kuila kana. Maji kindala a xikina kuila o ngongo iene ni dimatekenu. O Bibidia i zuela o kidi kiki tundé ukulu.—Dimatekenu 1:1.
Uebhi o ukexilu ua ixi?
Mu kulu athu avulu a xikinine kuila o ixi, ki iexile kala dikende kana. Ku hama ia katanu A.K.K, o jingijiie akuá Ngeléxia a zuelele kuila o ixi 
... (1033 chars skipped) ... 
thembua ni jiplaneta se-ku kima kia ji kuatele. Maji mu divulu dia Jobe dio soneke ku hama ia 15 A.K.K. tu tanga-mu kuila, o Mubhangi u “bhangesa ixi kuzenzamena bhua kambe kima.”—Jobe 26:7.
MAKA A LUNGU NI SAUIDI
O BIBIDIA KI DIVULU DIA KUSAKA, MAJI MUALA MILONGI IA KATUNDA IA LUNGU NI SAUIDI.
O muthu ua kate u di kexidila.
Mu Kitumu kia Mozé, se muthu ua kexile ni dibhute ka tokalele kukala muaxaxe ka athu, maji ua tokalele ku di kexidila. Kioso kia moneka o mauhaxi a bhonzo mu kithangana kia 
... (1033 chars skipped) ...
 kia kua saia. Mu kulu ande dia kuijiia ima iavulu ia lungu ni kusaka, o ku kingila semana ande dia kusaia o kabuetele kiexile kikuatekesu kia dikota.
O kusanguluka kua muxima ku bhekela sauidi iambote.
O jingijiie ni jidotolo amba kuila o kusanguluka kua muxima, ni kidielelu, kusakidila, ni ukexilu ua kuloloka ku bhekela sauidi iambote. O Bibidia iamba: “Muxima ua sanguluka, u di bhanga milongo ia mbote mu mukutu ua muthu; maji o muxima-phe ua budika ni dilamba, u kukutisa ifuba”—Jisabhu 17:22."	e215e4fef866993a62710b924e43419e
				"Mozé uendesa akua Izalaiele tundé ku ubhika mu Ijitu katé ku Mulundu ua Sinai, kuenhoko kuene Nzambi kua bhanene o itumu iê. Anga Mozé u tumina 12 kia maiala ku londa o ixi ia Kanana. Maji o 10 diâ a vutuka ni njimbu iaiibha. Ene a bhangesa o mundu ku mesena ku vutuka mu Ijitu. Mukonda dia ku kamba o kixikinu, Nzambi ua a kaxtikala mu ku a xisa mu kikangalakata mu 40 a mivu.
Mu kusukáko, Josuué a mu solo phala kuendesa akua Izalaiele katé mu ixi ia Kanana. Phala ku a kuatekesa ku tambula o ixi, Jihova ua bhange madiuanu. Muéne ua bhangesa o menha a Ngiji ia Njolodá ku’imana, ni ilumbu ia Jedikó ku lundumuka, ni muanha ku’imana mu kizuua kia muvimba. Kua bhitile mivu isamanu phala ku tambula o ixi ia akua Kanana.
A mateka ni Josuué, akua Izalaiele a a tumina ku afundixi mu 356 ia mivu. Tua-nda dilonga maka alungu ni ene, kála Balake, Ngidiione, Jefete Sansau ni Samuuele. Tua-nda tanga ué, maka alungu ni Lahaba, Debola, Jaiele, Lute, Nouemi ni Dalila. Mu Kibatu kia KATATU kioso muala 396 ia mivu ia musoso."	70890f92f0e49d0098f686d8eaaa3aba
				"Kioso kia kexile hanji mu ubhika mu Babilonha, o kixikinu kia akua Izalaiele kio polovale. Sadalake ni Mizake ni Abede-neko a a takula mu kijiku kia túbhia, maji Nzambi ua a bhulula. Anga, kioso akua Midiia ni Pélesa kia tambula Babilonha, Daniiele a mu takula mu dikungu dia jihoji, maji Nzambi ua mu lange ué, mu ku jika o makanu a jihoji.
Mu disukilu, o sobha ia Pélesa, Silu, ua bhulula akua Izalaiele. Ene a vutuka ngó ku ixi iâ kia bhitile 70 a mivu, tundé kia ambatele kála abhika mu Babilonha. Kioso kia vutuka mu Jeluzaleme o kima kia dianga ku bhanga, o ku tunga o tembulu ia Jihova. Maji o jinguma a palalesa o kikalakalu kiâ. Ene a zubha ngó ku tunga o tembulu, kioso kia bhitile 22 a mivu, tundé kia vutukile mu Jeluzaleme.
Tua-nda kuijiia maka alungu ni Ejidala, kioso kia vutuka mu Jeluzaleme, phala ku iudika dingi o tembulu. Kua bhitile 47 a mivu kioso kia zubha ku tunga o tembulu. Mu ku bhita 13 kia mivu, ia njila ia Ejidala, Nehemiia ua kuatekesa mu tunga dingi o ilumbu io bule ia Jeluzaleme. O Kibatu kia KATANU kiasoko 152 ia mivu, ia musoso katé mu thembu íii."	37727b8a7039c828faad68e440c0d2e0
				"Kioso Solomá kia kituka sobha ia Izalaiele, Jihova ua mu ibhudisa: ‘Ihi i ua mesena kuila ngi kubhana?’ Solomá ua tambuijila: ‘Eme ngi munzangala hanji, ki ngejiia i nga tokala kubhanga. Nga ku diondo ngi bhane unjimu phala kulanga o mundu ué.’ Jihova uambe: ‘Kuma ua bhingi unjimu, eme nga-nda ku bhanga o muthu ua beta-o-kota mu unjimu mu ixi ioso. Nga-nda ku bhana ué umvuama uavulu. Se u ngi belesela, ua-nda kola o muenhu.’
Solomá ua mateka o kutunga o tembulu. Muéne ua kexile mu kalakala ni ul
... (229 chars skipped) ... 
ua kexile kalatódio, mua kexile jisata javulu. Solomá ua fukama bhu pholo ia kalatódio anga u samba: ‘Jihova tembulu íii ki ia fuama kiavulu phal’eie, maji tua ku diondo xikina o ubhezelu uetu, ni kuivua o misambu ietu.’ Kiebhi Jihova kia monene o tembulu, ni musambu ua bhangele Solomá? Kioso Solomá kia zubha kubhanga o musambu uê, o túbhia tua tundu ku diulu, anga tu jokotesa o jisata joso ja kexile bhu kalatódio. Kiki kia londekesele kuila, Jihova ua xikinine o tembulu. Kioso akua Izalaiele ki
... (229 chars skipped) ...
ale ia Saba, uendele phala kulola o unjimu ua Solomá ni ku mu bhanga ibhuidisu ia bhonzo. Kioso o nvuale kievu o itambujilu iê, muéne uambe: ‘Ki nga xikinine mu ima ia kexile mu ngi tangela o athu, maji mu kindala ngejiia kiá kuila, eie mbé o unjimu ué ua beta o kota u nga kexile mu kuivua ndenge. O Nzambi ié Jihova, uene mu ku besoala.’ Akua Izalaiele akexile ni muenhu uambote, o mundu ua sangulukile kiavulu. Maji o ima ieji lunguluka.
“Bhenhabha-phe sai-bhu ni iú ua tundu Solomá.”—Matesu 12:42"	ff3e68f0d221b12b9aac744130b3c26f
				"Se eie ua mu di longa o Bibidia ni Mbangi ia Jihova, uene mu di iudika ande dia kudilonga. O mbote ia dikota ijila mu kubhanga ué kiki, ande dia kuia mu kiônge. Tu di tunda dingi kiambote, kioso ki tuala ni ukexilu uambote ua kudilonga.
Ijiia kizuua kuxi ni kuebhi ku ua tokala kudilonga. Ola iebhi i u tena kudilonga dingi kiambote? ku dimatekenu dia kizuua, ande dia kumateka kukalakala, inga kioso o an’a kiaia mu zeka? Se kutena kudilonga mu kithangana kiavulu, ijiia thembu kuxi ki u tena kudilo
... (171 chars skipped) ... 
mutelembe ua kafuetele. Mu kusamba ande dia kumateka o kudilonga, kua-nda kukuatekesa kuzubha o jihanji, phala ni u tene ku xinganeka kiambote mu Mak’a Nzambi.
Xinda o itambuijilu, ni ku di iudika phala kubhana itambuijilu mu kilunga. Mateka mu kuijiia o milongi ioso. Xinganeka mu diambu dia milongi mba kibatulu, tala kiebhi kala diambu diofele dia sokela ni diambu dia milongi. Tonginina o jifoto joso ni ibhuidisu ia kubhitulula ilondekesa o milongi ia tokala. Mu kiki, tanga ni kusota o kitambui
... (171 chars skipped) ...
ambuijilu kia kibhuidisu, u ki xinda, mba u zuela ngó ia tokala, ia-nda kukuatekesa kulembalala o kitambuijilu mu kiônge. Mu kiônge, eie u tena kuzangula o lukuaku luê, se ua mesena ku bhana kitambuijilu mu kithangana kiofele mu izuelu iê.
Kudilonga o milongi ki i difu kala semana mu iônge, eie ua-nda bandekesa o kuijiia kuê kua lungu ni Bibidia.
Kithangana kiebhi ki ueji katula mbote mu ku di iudika phala o iônge?
Kiebhi ki u tena ku di iudika phala kubhana kitambuijilu mu kiônge, mu izuelu iê?"	48f4e3fafab511e6a9efb6e53533fd84
				"Sai kizuua, kioso Eva kia kexile ubheka uê, kua moneka nhoka ia mateka kuzuela-nê. O nhoka iexi: ‘O kuila kidi muene Nzambi ua mi tangela kuila ki mu tokala kudia o ibundu ia mixi ioso?’ Eva ua tambuijila: ‘Tu tena kudia ku ibundu ia mixi ioso, muxi umoxi ngó ki tu tokala kudia-ku. Se tu dia-ku, tua-nda fua.’ O nhoka ia vutuila: ‘Makutu, ki mua-nda fua. Mu kidi, se mu dia-ku, mua-nda sokela ni Nzambi.’ O kuila kiki kidi? Kana, makutu. Maji Eva ua xikina kuila kidi. Mu kutala kiavulu ku kibundu, o vondadi ia ku ki diá, ia dibandekesa. Muene ua di ku kibundu iu ua ki bhana ue Adá. Adá uejiidile kuila eji fua se ka belesele Nzambi. Maji né muene kiki, Adá ua di o kibundu.
Mu ngoloxi, Jihova ua zuela ni Adá ni Eva. Ua ebhuidisa se mukonda diahi ene ka belesela. Eva ua tatela o nhoka, o Adá ua tatela Eva. Mukonda dia ku mu bhukumukina, Jihova ua kaie Adá ni Eva mu jaludim. Phala ene ka vutuke dingi mu jaludim, muene ua te jianju bhu muelu ni xibhata ia mulengu ua túbhia.
Jihova ua zuela kuila o ua nganala Eva ueji mu kaxtikala ue. Mu kidi, o ua zuela ni Eva ki nhoka kana. Mukonda Jihova ka bhange o jinhoka ni uhete ua kuzuela. Anju iaiibha iene ia bhangesa o nhoka kuzuela. Muene ua bhange kiki phala ngó kunganala Eva. O anju ioio a ixana Satanaji o Diabhu. Ku hádia, Jihova ua-nda buikisa Satanaji phala ka nganale dingi o athu mu kubhanga ima iaiibha.
“Diabhu . . . kijibhanganga tunde ku dimatekenu dia mundu, o mu kidi ka nangiê-mu, mukonda moxi diê ki mu moneka kidi.”—Nzuá 8:44"	1b122e179a085fa5d7195fb45b48e816
				"Eie u Tena ku Lenga o Jitendasá!
“Ki ngi mesenene ku tala o ufusa. Maji kioso ki nga jikula o mutelembe ua Internete kua moneka njimbu. Saí kima kia di jika, manhi ihi ia bhiti, nga i jikula.”
“Saí kilumba kia iuka, tua kexile mu kalakala kumoxi, ua mateka o ku ngi tala kiavulu kala ua ngi uabhela. Saí kizuua muéne ua ngi bhingi phala tuie mu inzo ia dikota ia ku tambula ajitu phala ‘tu zeke kumoxi.’ Eme ngejidile kiá ihi ia mesenene muene.”
“N GI tena ku lenga ioso, maji o ji tendasá ja bhonzo 
... (2267 chars skipped) ... 
kiki ki ki bhite n’eie?
Kioso ki u kala ni hanji ja iibha, ijiia-kiu kuma eie u sola ihi iu ua tokala o ku bhanga mu ithangana íii. Bhânga ni ji hanji jiji. U ji katula ku muxima uê. Kana ku xinganeka mu ima ia iibha. Saí diiala, dijina diê Troy, ua kexile ni kifua kia ku tala ufusa mu internete, uambe: “Nga kexile mu bhanga ioso phala ku katula o ibanzelu ia iibha ku muxima uami mu ku xinganeka mu ima ia zele. Maji kia bhonzele kiavulu ku bhanga kiki. Saí ithangana nga kexile hanji mu tala ufus
... (2267 chars skipped) ...
 o kifua kiami kia ku tala ufusa. Nga di bhale ithangana iavulu maji ni kikuatekesu kia Nzambi, ima ioso ia tundu kiambote.” Dylan, u tua mu tumbula kiá, uambe: “Hinu nga zekele muene ni kilumba nga kexile mu kalakala né kumoxi. Maji nga xinganeka kiambote, eme nga mu tangela ‘Kana!’ mukonda nga mesenene ku kala ni kitongoluelu kia zele. O kia beta o kota, ngejidile kuila, Jihova ueji sanguluka kiavulu.”
Kioso ki u kolokota ni ku lenga o ji tendasá, Nzambi u sanguluka ué kiavulu!
[Tanga mu luji]"	d1b8bee9c100429f621bd0777033a9c0
				"MUKONDA DYAHI KIMA KYAMBOTE KUBHANGA KIKI: Kala o jifalamenda ja mukwa, o ukexilu wa kubhanga ukamba bhu kaxi ka internete, sayi ithangana i tena ku tu kwatekesa, mba ku tu zozesa. Sayi Jikidistá ka xikina kubhanga makamba mu internete mba kukalakala ni ji redes sociais. O jiphange ja mukwa a kalakala ngó ni internete phala kuzwela ni jindandu mba makamba. Maji-phe o Dyabhu wa mesena kwila tu kalakala ni internete mu ukexilu wa yibha, phala ni tu xidise o dijina dyetu, ni tu zoze mu nzumbi mba k
... (121 chars skipped) ... 
tumu ya Mak’a Nzambi.—Lu 4:4, 8, 12.
MIBHETU I TWA TOKALA KUDITUNA:
Kukala thembu yavulu mu internete. O kungastala ola javulu mu internete mu kuzwela ni athu, ku tena ku tu bhangesa kukala sé thembu ya kubhanga o ima mu nzumbi.
Itumu ya Bibidya: Ef 5:15, 16; Fi 1:10
Kutala ima ya yibha. O kutala o jifoto ji tena ku tu bhangesa kukala ni jihanji ja yibha, ku tena ku tu bhangesa kutala o ufusa ni kubhanga undumbu. O kutanga o milongi ya akwa kubalukila Nzambi (apóstatas), ji blogs mba páginas, ku
... (121 chars skipped) ...
ya mesena phala o athu ku i mona).
Itumu ya Bibidya: Mat 5:28; Fi 4:8
Kutumikisa jifoto mba ji njimbu ja yibha. Kuma o muxima u bhomba kinene, u tena ku funyisa o muthu kuta jifoto ja yibha, ku tumikisa ji njimbu mba kubhana itambwijilu ya yibha mu internete. Kyenyiki, o kubhanga kiki ki tena kuxidisa o dijina dya muthu, mba kuzozesa o kixikanu kyê.
Itumu ya Bibidya: Lo 14:13; Ef 4:29
TALA O VIDYU, ÁLUKA: LONDEKESA UNJIMU MU KUSOLA MAKAMBA MU INTERNETE, MU KUSULUKA XINGANEKA MU JIFOTO JA KAYELA:"	798e220bb5cee8b8b27e8aaa53d42927
				"Saúlu uexile diala mukuá Loma, a mu vuala mu mbanza ia Talasu. Muene uexile Falizeu uejiidile kiambote o Ijila ia Jijudé, ua zembele kiavulu o Jikidistá. Saúlu ua kexile mu zukutisa o Jikidistá ja ahatu ni maiala ku jinzo jâ, ni ku a kasa mu jikaleia. Kioso Xitevá kia mu buba ni matadi katé kiafu, muene uemanene ue kuenhoko phala kutala.
Maji Saúlu ka sangulukile mu ku zukutisa ngó o Jikidistá mu mbanza ia Jeluzaleme. Muene ua bhingi ku mukunji ua dikota, phala ku muehela kuia ku mbanza ia Damas
... (555 chars skipped) ... 
a mu ixanene Hananiia. Jezú ua zuela nê mu kisuma: ‘Balumuka, uie k’onzo ia Juda, mu luua i exana ku luua Iaiuka, u ibhule-ku muthu dijina diê Saúlu.’ Hananiia uambe:‘Ngana, ngejiia kiambote o muthu ió! Muene ua mu ta o maxibulu mê mu kaleia!’ Maji Jezú ua mu tangela: ‘Katuka ngó uie. Eme nga solo Saúlu phala kuboka o njimbu iambote ku akua jixi jengi.’
Mu ku suluka, Hananiia kia sange Saúlu uambe: ‘Phange’ami Saúlu, Jezú ua ngi tumu ku ku tonesa o mesu.’ Mu kithangana kieniókio, Saúlu ua mateka
... (555 chars skipped) ...
 tulula mu musete ni mikolo.
Kioso kia bhixila mu Jeluzaleme, Saúlu ua soto ku diongeka ni jiphange. Maji ene a mu kuatele uôma. Kuexile dixibulu dia lenduka a mu ixanene Barnabé. Muene uambata Saúlu ku jipoxolo, anga ua xikinisa kuma, muene ua lungulula o ukexilu uê. Saúlu ua mateka kuboka o njimbu iambote ni kusuina kuoso, kumoxi ni kilunga mu Jeluzaleme. Mu ku bhita thembu a mu luku Phaulu.
“Jezú Kristu uejile mu ngongo mu kubhulula akua ituxi. O ku akua ituxi oso eme ngi kota.”—1 Timote 1:15"	c02013007c0c59ca71cec19a98cbe9e5
				"“O ku kala ni ukamba uambote ni Nzambi, u bhangesa o muthu ku divua kiambote ni ku tenena. Ki bhita kála Nzambi ua mu ku tala tunde ku diulu phala ku ku langa.”
—CHRISTOPHER, MUNZANGALA MUKUA GHANA.
“Nzambi u mona kioso ki ua mu bhita mu ibhidi, muéne u ku kuatekesa, u ku zola ni ku ku suua.”
—HANNAH, UALA NI 13 KIA MIVU, MUKUA ALASKA, ESTADOS UNIDOS.
“O kibanzelu kia beta-o-kota ki kala na-kiu o muthu, o kuijiia kuila muéne uala ni ukamba uambote ni Nzambi!”
—GINA, MUHATU MUKUA JAMAICA, UALA MU
... (165 chars skipped) ... 
ona kala makamba mâ. Abha eie? Uene mu divua kála u dikamba dia Nzambi? Inga ua mesena ku kala u dikamba diê? Nange u dibhuidisa, ‘O kuila o muthu mukua ituxi u tena ku kala dikamba dia Nzambi, Muteni-a-Ioso? Kiki ki bhita kiebhi?’
MUTHU UOSO-UOSO U TENA KU KALA DIKAMBA DIA NZAMBI
O Bibidia ilondekesa kuila, tu tena ku zukama kua Nzambi ni ku kala tu makamba mê a kazola. O Bibidia i tu tangela kuila Nzambi uexana Mbalahamu, “kamba diami.” (Izaia 41:8) Tala ué o kixanu kiala mu divulu dia Tiiaku 
... (165 chars skipped) ...
o muthu kia tena ‘ku zukama kua Nzambi’ ni ku kala dikamba diê se muéne muthu mu nzumbi?
Phala ku tambuijila o kibhuidisu kiki, tala ihi i bhinga phala athu kiiadi ku kala makamba. Phala athu kiiadi ku kala makamba, kia dianga a tokala ku di jidisa o majina. Kaiadi, a tokala ku di kunda izuua ioso phala ku dijiia kiambote. Kioso kia kala mu di kuatekesa mudiâ ni ku di bhanga mbote, o ukamba uâ ukola dingi. Kiene ué ki bhita mu ku sota ku kala ni ukamba ni Nzambi. Tu mone se kiki ki bhita kiebhi."	c4b2a248817a7ad42e78437a27204ea0
				"Kioso Jihova kia bhange o ukaza bhu kaxi ka diiala ni muhatu, muene ua mesenene kuila u nangenena. (Di 2:22-24) O muthu u dixisa ngó ni kaza diê, se muene ua te phánda mba ua zeka ni muthu uengi. (Mal 2:16; Mat 19:9) Kuma Jihova ua mesena kuila o makaza a sanguluka, muene u bhana itumu i tena ku kuatekesa o Jikidistá kusola ni unjimu o muthu ua-nda kazala-nê, ni kukolokota kusanguluka mu ukaza uâ.—Nd 5:4-6.
TALA O VIDIU, O HENDA IA KIDI IHI?, MU KUSULUKA, TAMBUIJILA O IBHUIDISU IA KAIELA:
Mukonda diahi o ukexilu ua Fuaxi ni Nzebele ua kubazela mon’ê Lemba, u londekesa henda ni unjimu?
Mukonda diahi ki unjimu kubanza kuila, u tena kulungulula o muthu ua mu mu tangesa?
Kitendelesu kiahi kia unjimu kia bhana Phaulu ni Minga, kua Lemba?
Mukonda diahi o maka a kexile mu dibandekesa mu ukaza ua Zaka ni Madiia?
Mbambe jebhi mu nzumbi ja kexile mu suua Nzuá ni Lemba?
Mukonda diahi ua tokala kuijiia o “muthu ua suama moxi,” a-nde dia kubhanga kikutu kia ukaza ni muthu? (1Ph 3:4)
O henda ia kidi ihi? (1Ko 13:4-8)"	09bf9bf177adee737123a616b3d7cffe
				"O kuila akuá kutokuesa a sange ima koxi a mavu ilondekesa kuila o i zuela o Bibidia kidi muene? Ku muvu ua 2014 sai divulu ditokuesa o milongi ia Bibidia, (Biblical Archaeology Review) dia bhange o kibhuididi kiki: “Kikuxi kia athu a a tumbula mu Mikanda ia Ibalaiku a a sange o majina-u ku akuá kutokuesa o ima koxi a muvu?” A tambuijila kiki: “A sange 50!” Maji o dijina diaTatenai ki di kexile mu mukanda. Muene uexile nanhi? Tua-nda dilonga se muene uexile nanhi mu musoso ua Bibidia.
O mbanza ia
... (596 chars skipped) ... 
 ia Sàmbua dia kunu dia honga.”
Sai ibasakasa ia matadi kua soneka o dijina dia Tatenai, ia nangenena katé lelu, i bhanga mbandu ku divulu diene mu kuixana kuila, divulu dia muiji. O kibasakasa kia ditadi kisokesa muthu ua tokala ku muiji uenhú, ni muthu a mu tumbula mu Bibidia, o kibasakasa kiki kifua kamukanda ka muvu ua 20 ia Ndala ia Dianga kala sobha, 502 A.K.K. O kamukanda kaka ka londekesa mbangi kala selevende ia “Tatenai, nguvulu ia Sàmbua dia kunu dia Honga”
Kikalakalu kiahi kia kexilu
... (596 chars skipped) ...
lu ia Jihova. Kioso kia tokuesa mu madivulu a sange kuila kidi muene. (Ejidala 5:6, 7, 11-13; 6:1-3) Mukonda dia kiki Tatenai a mu tangela phala ka fidise o kikalakalu, muene anga ua belesela.
Mu kidi, “Tatenai nguvulu ia Disámbua diódio dia Ufalate,” muene ka bhange ikalakalu ia makota. Maji o Bibidia i mu tumbula ni ku muixana mu dijina dia tokala dia ujitu. O musoso iú u tu bhana dingi polova iengi kuila, o ima i sanga o jingijie koxi’a mavu i londekea kuila o misoso ia Bibidia ia kidi muene."	2e206902982c349505b67785e660e750
				"UEJIIA se o mona-ndenge ni makamba mê, a mu tanga ihi? Kiene, o divulu didi di ua mu tanga—Divulu Diami Dia Misoso ia Bibidia. Ene a mu tanga ué o Musoso kála eie—“Kiebhi tu Tena ku Kala ni Muenhu ua Kalelaku.”
Eie uejiia se, ihi ene ia mu dilonga? Kia dianga, tua tokala tu dilonga maka alungu ni Jihova, ni Mon’ê Jezú, phala tu kale ni muenhu ua kalelaku. O Bibidia izuela kuma: ‘Kiki kiene ki tu kala ni muenhu ua kalelaku. Dilonge maka alungu ni Nzambi ia kidi imoxi-élele, ni Mon’ê a mu tumikisa
... (1260 chars skipped) ... 
lembalala Jeazí, o diiala di tua tange mu Musoso ua 69? Muéne ua-ndalele o izuatu ni kitadi ki kia mu tokalele. Kienhiki, muéne ua tange makutu phala ku kala ni imbamba ienioió. Maji Jihova ua mu kaxtikala. Muéne ua-nda tu kaxtikala ué, se ki tu belesela o itumu iê.
Maji kua kexile athu avulu ambote a sidivile Jihova ni kixikinu. Tua mesena ku kala kála ene, ki kiene? O mona-ndenge, Samuuele phangu iambote phala ku i kaiela. Lembalala kuma, kioso ki tua tange o Musoso ua 55, muéne uakexile ngó n
... (1260 chars skipped) ...
kiedikisa o Mikanda ikôla kuma o kuijiia Jihova Nzambi ni Jezú Kristu, ilombolola dingi kuila ki ki soko ngó o kuijiia o misoso? (Mat. 7:21; Tii. 2:18-20; 1 Nzuá 2:17)
- Tanga Jisálamu 145:1-21.
Mukonda diahi tua tokala ku ximana Jihova? (Jisá. 145:8-11; Dij. 4:11)
Kiebhi Jihova “u bhanga mbote ku athu uoso,” ni mukonda diahi kiki kia tokala ku tu zukamesa dingi kua muéne? (Jisá. 145:9; Mat. 5:43-45)
Se tu zola Jihova ni muxima, ihi tua tokala ku bhanga? (Jisá. 119:171, 172, 175; 145:11, 12, 21)"	30614e5ab5abffb0ace53404d2f35f7d
				"1-3. Ibhuidisu iebhi ia lungu ni kúfua iene mu dibhanga o athu ni itambuijilu iebhi iene mu bhana o jingeleja?
O BIBIDIA, i tu tangela kuila ku hádia ki kua-nda “kala dingi kùfua.” (Dijingunuinu 21:4) Mu Kibatulu kia 5, tua di longo kuila, o kukúla kua jikula o njila phala tu kale ni muenhu ua kalelaku. Maji o athu ene mu fua hanji. (Ndongixi 9:5) Mu kiki, o kibhuidisu kia beta-o-kota ki tua tokala kudibhanga, kienhiki: Ihi i bhita n’etu kioso ki tu fua?
2 Tua mesena kuijiia o kitambuijilu kia k
... (4041 chars skipped) ... 
ê; kuma Nzambi uambe: Kana kudia-ku, mba kukuata-ku ngó, phala ki mu fue.’—Dimatekenu 3:1-3.
11 Mu kiki, Satanaji uambe: “Makutu, ki mua-nda kufua. Mukonda Nzambi ua k’ijiia kuma kizuua ki mu dia-ku, mua-nda kutona mesu mu sokela ni Nzambi, muijiia kiauabha ni kiaiibha.” (Dimatekenu 3:4-6) Satanaji ua mesenene kuila Eva u banza kuila, muéne ueji tena kuijiia o ima ia uabha ni ia iibha ubheka uê sé kikuatekesu kia Nzambi. Satanaji ua tangele ué makutu alungu ni ima ieji bhita ni Eva, se Eva ua bh
... (4041 chars skipped) ...
 tu bhulula ku makutu a jingeleja. O kidi ki tu kuatekesa kutendela o kikanenu kia tu bhana Jihova kia lungu ni muenhu uetu ku hádia.
20. Ihi i tua-nda di longa mu kibatulu kia kaiela?
20 M’ukulu, mua kexile selevende ia Nzambi, a mu ixanene Jobe, muéne uebhula: “Muthu n’a fu mbé, ua ká kala dingi ni muenhu?” (Jobe 14:14) O kuila muthu uáfu u tena dingi kuvutuka ku muenhu? O kitambuijilu ki tu bhana Nzambi mu Bibidia ki tu sangulukisa kiavulu. Tua-nda mona o maka enhá mu kibatulu kia-nda kaiela."	8008b0de033ba0100dbb082a98d9ef12
				"MU KU boka inzo ni inzo eie uivua jibuia ja makalu a xiku dia ngoji. O jibuia jiia ni ku di bandekesa. Eie ua mu zuela ni muthu mukua nzo, o mukuenu ua mu kalakala nê kumoxi, ua landuka ni ima iengi; o dikalu dia xiku dia ngoji di mana. Mu dikalu mu tuluka diiala, xiku dia ngoji u mi zukama, u mi ibhuidisa: “Enu muene mu phupa mu mabhitu ma athu izuua ioso ni ku a tangela maka alungu ni Bibidia? Ene a tu tangela kuila kene mu ki uabhela!” Ni ku xila kuoso, eie u mu tangela kuila eie u Mbangi ia Jihova. Ihi ia-nda bhita?
O ima ia bhiti m’ukulu i tu kuatekesa kuijiia o maka enhá. Kiebhi o nguvulu ia ixi mu uala kiene mu mona o Jimbangi ja Jihova? O kuila o athu ala ni ufolo ua ku bheza Nzambi? Se kiene, tu sakidila o jiphange jetu ja mala ni ja ahatu a bhange ioso phala “ku zokela o Njimbu Iambote.” (Fil. 1:7) Ixi ioso-ioso mu u kala, se u xinganeka kiambote mu ima ia bhange o Jimbangi ja Jihova phala ku kala ni ufolo ua ku bheza Nzambi, o kixikanu kiê kia-nda kola dingi. Mu kibatu kiki, tua-nda mona o izulukutu íii. O ufolo u tuene mu tambula ulondekesa kuila o Utuminu ua kidi muene, ni kuila se mu nguzu ietu hinu ki tueji tena ku zokela o njimbu iambote!"	ccbb997571e128f70ce3c47af4cf6874
				"O itumu ia Jihova i tu langa. Phala kukatula-mu mbote, tua tokala ku i bhaka ku mixima ietu. (Ji 7:3) Se selevende ia Jihova uehela o muxima uê kubhukumuka, ka laleka kudibhala ku mibhetu ia Satanaji. O divulu dia Jisabhu kibatulu 7, di zuela ia lungu ni muzangala uehela o muxima uê kubhukumuka. Ihi i tu di longa ku musoso iú?
O kumona
7:10
O kudivua
7:13
O kutouala
7:14
O dizumba
7:17
O kuivua
7:21
Satanaji u sota ku tu sondolola kua Jihova, bhu kaxi ka maukexilu metu atanu, phala ku tu bhangesa kubhanga ima ia iibha
O unjimu ni kuijiia, kua-nda tu kuatekesa kutonginina o ibhidi mu nzumbi ijila mu kuta kituxi"	9025a5bb39acc7ddc004e8aa0b34efb3
				"“Mu kubhanga kima kioso-kioso, iene ioso i kale ia kuximanesa Nzambi.”—1 Kolindo 10:31.
MIMBU: 34, 29
1, 2. Mukonda diahi o Jimbangi ja Jihova ala ni ukexilu uambote ua kuzuata? (Tala o foto ia dianga.)
SAÍ JURNALE ia ixi ia Holanda, ia tange o izuatu ia tele o atuameni a ngeleja mu kuia mu iônge iâ. O jurnale iambe: “Ene akexile mu ta izuatu ki ia fuama, benge-benge se kua kexile kalolo kavulu.” Maji o jurnale ia tange ué kuila, o Jimbangi ja Jihova a tele izuatu iambote mu kuia mu iônge iâ ia 
... (5204 chars skipped) ... 
u’axaxi ka jiphange jetu, tu kala mu kididi kia kondama, mukonda ki tuala mu kaxi ka athu a suínisa o undumbu. O ukexilu uetu ua kuzuata, ua tokala kulondekesa kuila, tuala muene mu kididi kia kondama, ki kale kioso ki tu kala mu iônge mba mu ididi ia mukuá. Sumbala tuala ni ufolo ua kusola kioso ki tu zuata, maji o uzuatelu uetu ua tokala kukuatekesa akuetu kukala ni ibanzelu ni uzuelelu ua zele, ni ukexilu uambote bhu pholo ia Nzambi. (1 Phetele 1:15, 16) O henda ia kidi “ki iene kubhanga ufus
... (5204 chars skipped) ...
ukexilu uetu ua kuzuata, ua tokala kulondekesa kuila, tu jiselevende ja Jihova. Jihova uala ni itendelesu ia katunda, etu tua zediua mu ku i belesela. O jiphange jetu ja mala ni ja ahatu, ene mu a ximana kiavulu mukonda dia uzuatelu uâ, ni ukexilu uâ uambote. Ene a bhangesa athu avulu kuxikina o njimbu ia Bibidia i bhana muenhu, a bhana kijingu kua Jihova, ni ku mu sangulukisa. Kioso ki tu sola kiambote i tua-nda zuata, tua mu bhana kijingu kua Ió ‘u zuata ni ujitu ni ungana.’—Jisálamu 104:1, 2."	a5040f93db45fdc06bf59a2be00e056c
				"1, 2. (a) Kiebhi kia tokala kukala o ujitu ua valolo phala eie? (b) Mukonda diahi o kukúla, ujitu ua beta-o-kota ua Nzambi?
UJITU uahi ua beta-o-kota u ua tambuile kiá? O ujitu ki u bhingi kuta kalu iavulu phala kukala ni valolo phala eie. Se o ujitu u ku sangulukisa, mba kima ki ua bhindamena eie u sakidila kiavulu.
2 Mu maujitu moso a tu bhana Nzambi, saí ujitu u tua bhindamena dingi, kima kioso-kioso ndenge. Iú o ujitu ua Nzambi ua beta-o-kota ua bhana ku athu. Mu kibatulu kiki, tua-nda dilon
... (4070 chars skipped) ... 
 dia kúfua. Muéne a mu beta, a mu phaphela ku taka, iu uáfu o kalunga ka hadi. (Nzuá 19:1, 16-18, 30) Mukonda diahi Jezú ua talele o hadi ioso íii? Mukonda Satanaji uambele kuila, se-ku muthu ueji kala fiiele kua Nzambi se a mu zukutisa. Jezú ua londekesa kuila o muthu ua iuka u tena kukala fiiele kua Nzambi, né muene se o hadi iavulu. Xinganeka kiebhi Jihova kia sangulukile ni Jezú!—Jisabhu 27:11; tala o Kibandekesu 15.
13. Kiebhi kia futu o kukúla?
13 Kiebhi kia futu o kukúla? Jezú ua bhana ku
... (4070 chars skipped) ...
alala kuila muéne ua bhana o muenhu uê ua iuka mu ku tu kúla. Muéne uambe: “Bhangenu jinga kienhiki mu ku ngi banza eme.” (Tanga Luka 22:19.) Mu kuia mu lembalasa, eie ua mu londekesa kuila, ua lembalala o kukula, ni henda ionene iene na-iu Jihova ni Jezú kokuetu.—Tala o Kibandekesu 16.
22 Se-ku ujitu ua beta-o-kota, o kukúla ndenge. (2 Kolindo 9:14, 15) O ujitu iú uonene, ua-nda kuatekesa ué o mazunda ni mazunda a athu áfu kiá. O kibatulu 6 ni 7 kia-nda tu tangela kiebhi kiki ki tena o kubhita."	b50ece4794dc7f259aa96f744447bdbe
				"O jianju ja fiiele a mesena kiavulu o mbote ia athu, jene ja dibhakula ue mu kubhanga o vondadi ia Jihova. Kioso Nzambi kia bhange o ixi, o jianju “ja kexile mu kuimbila kumoxi ni kusanguluka, o an’a Nzambi oso anga a kala mu tana.” (Jobe 38:4,7) Tundé ukulu o jianju ja mesena kiavulu ‘kutongolola’ o ima ia upolofeta ia lungu ni ioso ia-nda bhita mu ngongo ku hádia.—1 Phetele 1:11, 12.
O Bibidia ilondekesa kuila, phala kukumbidila o vondadi ia Nzambi, o jianju sai bhabha a langa o abhezi a kidi 
... (1446 chars skipped) ... 
a dia kaleia.—Ikalakalu 12:1-11.
KIEBHI O JIANJU JI TENA KU KU KUATEKESA?
Se-ku kima kilondekesa kuila, Nzambi katé kiki ua mu tuma jianju phala kukuatekesa o jiselevende jê mu madiuanu kala kia kexile mu bhanga m’ukulu. Ia lungu ni izuua ietu Jezú uambe: “O Njimbu iíi Iambote ia Utuminu ua Nzambi, ia bhingi ku i tula mu ngongo ioso, mu kubhana umbangi ku akua jixi joso; kiene kiua kia kèza dizubhilu.” (Matesu 24:14) Ua kijidile kuila o jianju ja mu kuatekesa o kikalakalu kia kuboka kia mu bhang
... (1446 chars skipped) ...
iki, xala mu kuijiia kuila o jianju ja mesena o mbote ié. Ene a mesena kiavulu o mbote ia athu oso a-ndala kusidivila Nzambi, mu kiki Jihova mu veji javulu u ji tuma phala kukuatekesa ni kusuinisa o jiselevende jê ja fiiele mu ixi.—Jihebeleu 1:14.
Kala muthu mudietu ua bhingi kusola kima. Tua-nda kuívua ni kubelesela o njimbu iambote a mu i tula mu ngongo ioso? O Jimbangi ja Jihova mu diembu diê a-nda sanguluka kiavulu mu ku ku kuatekesa kukatula mbote mu kikuatekesu ki bhana o jianju ja Nzambi."	ac6472bee9de84dfefb9b02e803f320c
				"Kiene, o Jimbangi ja Jihova a xikina ku tambula milongo. Sumbala tu bhanga ioso phala ku langa o sauidi ietu, maji saí ithangana tu “bhindamena musaki.” (Luka 5:31) Mu kiki saí Jimbangi ja Jihova, a kalakala mu kididi kia ku saka kalá ji dotolo, kála kiexile Kidistá Luka m’ukulu.—Kolose 4:14.
Maji saí maukexilu a ku saka olondekese mu Bibidia kuila ki tu tokala ku a kaiela. Mu kifika, ki tu xikina ku tambula manhinga ku mukutu, mukonda o Bibidia i tu tangela kuila ki tu tokala ku tambula manhinga mu mukutu. (Ikalakalu 15:20) O Bibidia i zuela ué kuila ki tu tokala ku tambula uanga.—Ngalásia 5:19-21.
Maji saí milongo iavulu i bhana o ji dotolo ka i fidisa mu Bibidia. Maji muthu ni muthu muéne u sola se u xikina mba kana o milongo íii. Saí milongo a i xikina ku Jimbangi ja Jihova, maji ko Jimbangi joso ja Jihova a i xikina.—Ngalásia 6:5."	ab527a223e469252afc98bfc63dc497f
				"“Ni kuila ué, o muthu uoso, se u dia, n’a nu, n’a kembe ku mbote ioso ia kikalakalu kiê, ’ió-phe ujitu ua Nzambi kiá.” (Ndongixi 3:13) Kuma Nzambi ua mesena kuila tu sanguluka ni kikalakalu kietu, ki tu tokala ku kingila kuila muéne u tu londekesa kiebhi ki tu tena ku sanga o ku sanguluka kuku? (Izaia 48:17) Bhu kaxi ka Maka mê, o Bibidia, muéne u tu londekesa kiebhi ki tu tena ku sanguluka mu ku kalakala. Tala o mulongi ua Bibidia u tena ku ku kuatekesa ku sanga o ku sanguluka mu kikalakalu kiê
... (2963 chars skipped) ... 
a kalakala phala ku dikila o muiji uê, muéne u kuatekesa o muiji uê mu maukexilu a iiadi. Ua dianga, muéne u dikila o muiji mu xitu mu ku sumba kudia, izuatu ni dibhata. Mu ku bhanga kiki, muéne ua mu kumbidila o kikalakalu kia mu bhana Nzambi kia “kutambula konda ia ene a mu tokala.” (1 Timote 5:8) Ua kaiiadi, o tata u kalakala phala ku dikila o muiji uê, u bhana phangu iambote ia lungu ni ku kalakala ni nguzu. Shane tua mu tange kiá ku milongi ia tundu-mu, uambe: “Tat’etu phangu iambote ia mut
... (2963 chars skipped) ...
 mu ku kalakala kuâ. William tua mu tange kiá ku dima, uambe: “Saí diiala uexile phátala iami, phangu iambote ia muthu uejiia ku ta o kikalakalu mu kididi kiê. Muéne mukua ku kalakala kiavulu, a mu xila kiavulu ku athu uene mu a kalakela mukonda u bhanga kiambote o ikalakalu iê. Maji ku disukilu dia kizuua, kioso kia zubha o ku kalakala muéne u jimba o kikalakalu kiê, u banza ngó o muiji uê ni ubhezelu uê kua Nzambi. Ngi mi tangela kuila, ku athu oso nga ejiia lelu muéne ua beta mu ku sanguluka!"	3c5141ebdd0a80388203c061880a7af1
				"UKEXILU UETU UA UKIDISTÁ NI UKUNJI UETU–MILONGI PHALA O IÔNGE Kavua 2016
O VALOLO IA MAK’Â NZAMBI
Mukonda diahi kima kiambote, kuzuela kua Nzambi o ima i ua mesena ku misambu? Kiebhi ki u tena kulondekesa kidielelu kua Jihova mu misambu iê? (Jisálamu 61-65)
UENDELU UA UKIDISTÁ
Kusosolola o ukexilu ua muenhu uê ku kuatekesa kubhanga ihi? Kiebhi ki u tena kukaiela o phangu ia Jezú ia kusosolola o muenhu?
O VALOLO IA MAK’Â NZAMBI
O musoneki ua Jisalamu 83, ua londekesa kuila Jihova muene o muthu ua beta-o-kota ku muenhu uê. Kiebhi ki tu tena kulondekesa ué kuila Jihova o muthu ua beta-o-kota ku muenhu uetu?"	f104cbcdc4ee27ccecbf5fa2cc8ec856
				"MILONGI IA KIBATULU
O mundu ua Nzambi u boka mu maukexilu avulu phala ku sanga o athu
KIFUXI kia dikota kia athu a bhongolokela Jezú bhu mbandu ia kizanga, kienhiki, Jezú u banda mu baluku anga u sondoloka-ku bhofele. Mukonda diahi? Muéne uejiia kuila o menha a-nda bandekesa o dízui diê ni kuila kifuxi kioso a-nda tendela kiambote o njimbu iê.—Tanga Marku 4:1, 2.
1, 2. (a) Ihi ia bhange Jezú phala o kifuxi kia dikota kia athu ku muivua kiambote? (b) Kiebhi kiene mu kaiela o maxibulu a fiiele a K
... (8167 chars skipped) ... 
lu ku athu. Etu tua kexile mu bhana o ikalakalu ku jiphange ja mala ni ja ahatu mu kiônge. Kala muthu ua kexile ni madivulu ni kua bhana ku athu oso mu kiônge. Bhu muelu ua kiônge, tua kexile-bhu ni meza iezalele ni madivulu.” Ku muvu 1925, Charles a mu ixana phala ku sidivila ku Betele ia Brooklyn, ku Nova York. Kuenhoko a mu solo phala ku kala ku pholo ia kibuka kia athu a xika mimbu mu mutelembe WBBR. Mu ku zubha ku di longa o phangu ia Phang’etu Rohner, tua tokala ku dibhudisa: ‘O kuila ngal
... (8167 chars skipped) ...
unji uâ pholo ni pholo.—Ikalakalu 5:42; 20:20.
23 Mu ku bhita hama ja mivu tunde o Utuminu ua Nzambi kia mateka o ku tumina ku diulu, mazunda a sambuadi ni divua ndenge dia aboki, a di bhakula ni nguzu ioso phala ku longa akuâ o Vondadi ia Nzambi ia lungu ni ixi. Sé phata, o Sobha uene mu besoala o maukexilu metu a ku boka o Utuminu. Kala kia-nda londekesa o Kibatulu kia kaiela, muéne ua tu bhana ué ji falamenda ja tokala phala ku muanga o njimbu iambote ku jixi joso, muiji ni madimi.—Dij. 14:6."	bf3e49e68840e54226c99749866e53f8
				"“Tua tambula-phe . . . o nzumbi i tunda kua Nzambi, phala im’oio tu ijiie ioso ia tu bhana Nzambi mu ujitu.”
1. Kiebhi ki divua o athu a mukuá ia lungu ni ima iala na-iu?
O KUILA uevu kiá o athu ku zuela: “U bhana ngó valolo ku kima kiê, kioso ki texika o kima kiki?” Nange kiki kia bhitile kiá n’eie. Mu kifika, o muthu ua kudila ku muiji ua jimvuama, ka bhana valolo ku ima iala na-iu. Mukonda dia ku kamba unjimu, nange o muzangala kejiia o ima ia beta-kota ku muenhu.
2, 3. (a) Ima iahi o minzang
... (5372 chars skipped) ... 
bulu mê phala ‘ka bhange mbandu ia mundu.’
BHANA VALOLO KU UNDNDU U UA TAMBULA
12. (a) Kiebhi o milongi mu divulu dia 2 Timote 3:14-17, ia lungu ni minzangala lelu? (b) Ihi ia tokala ku dibhudisa o minzangala?
12 Se uala ni jitata a zolo Jihova, ua tambula undundu mu nzumbi. O milongi ia Bibidia ia lungu ni Timote, nange i tena ku ku kuatekesa ué. (Tanga 2 Timote 3:14-17.) O jitata jê, ja ku longo ia lungu ni Jihova, ni kiebhi ki ua tokala ku mu sangulukisa. Nange ene a ku longo tundé mu undenge
... (5372 chars skipped) ...
valolo!
21 Jihova ua tu bhana kiá ima iavulu. Tuala ni kuijiia kua kidi kua Maka mê, tuejiia kiambote o kidi kia lungu ni muéne, ni vondadi iê. Mukonda tu Jimbangi ja Jihova, tuala ni ujitu ua kuambata o dijina diê. Nzambi ua kanena ku kala n’etu, phala ku tu kuatekesa. (Jisálamu 118:7) Ki kale tu minzangala mba tu adiakimi, etu enioso tua tokala ku londekesa kuila, tu bhana valolo ku undundu uetu mu nzumbi, ni kuila, tuala ni vondadi ia ku ‘fumanesa’ o dijina dia Jihova, katé ku hádia ni hádia."	8fb72e4066e20ea923b524ae1ab7548c
				"Tua tundu mu ifuxi ioso ni madimi, né kiki tuala ni kibanzelu kimoxi. Mukonda dia kiki, tua mesena ku ximana Jihova o Nzambi ia Bibidia ni Mubhangi ia ima ioso. Tu bhanga ioso phala ku kaiela o phangu ia Jezú Kristu, tu sanguluka mu ku tu ixana tu Jikidistá. Izuua ioso kala muthu mudietu, u katula kithangana mu ku kuatekesa o athu ku di longa ia lungu ni Bibidia ni Utuminu ua Nzambi. Mukonda tu bhana umbangi mba tu zuela ia lungu ni Jihova ni Utuminu uê, a tuijiia kuma tu Jimbangi ja Jihova.
Katula mbote mu kijimbuete kietu. Tanga o Bibidia mu internete. Di longe dingi ia lungu n’etu ni itumu ietu."	807b4a656a3de2f08ac4a8cd5d1453f3
				"Dimatekenu 15:5
IHI I WA TOKALA KUBHANGA?: Wa tokala kusola jividyu, jifikula mba jifoto, phala kulonga o jipondo já beta kota, phala o jingivwidi a tene kutendela ni ku ji lembalala.
KYEBHI KI WA TOKALA KUBHANGA?:
Sola o jividyu mba jifoto ji wa-nda longa naju. Wa tokala kujimbulula o jipondo ja beta kota bhu kaxi ka: jifoto, ji diyagrama, ji mapa, muxinda wa ithangana, mba kima kyengi dingi. Ki kubhingi kubhanga kiki ni jipondo joso. Kwatekesa o jingivwidi jé kulembalala o pondo ya dilongo, kana ngó o fikula i wa londekesa.
Bhanga yoso phala jingivwidi jé a tene kutendela o vidyu mba fikula i wa solo."	fc2b02925108cf93a7768e24418fdc2d
				"O Bibidia ki i tange o kizuua kia vuala Jezú. Iene i tu tangela kuila Jezú, ka mu vuala mu mbeji ia Kaiadi.
Xinganeka ngó kiebhi kia kexile o jithembu mu mbeji íii mu mbanza ia Beleme mua vualela Jezú. O mbeji ia akua Judé ia Quisleu (o jimbeji já Kamoxi ni Kaiadi) iexile mbeji ia mbambi ni ia mvula. O mbeji ia kaiela o mbeji ia Tebete (o jimbeji já Kaiadi ni ia Katatu). Iexile mbeji ia mbambi ia vulu ku muvu, kuexile mbundu ku milundu. Ndoko tu di longo ihi i zuela o Bibidia ia lungu ni jithemb
... (448 chars skipped) ... 
a vulu kinéne, ku kala bhu kanga bhabha, ki ki xikina.” (Ejidala 10:9, 13; Jelemiia 36:22) Ki tua tokala ku di uana kuila o abhidi a tungile kuenhoko akexile bhu kanga mu usuku ni ibhaku iâ mu mbeji ia Kaiadi!
Kioso kia vuala Jezú, o abhidi ni ibhaku iâ akexile mu mukáu
Maji, o Bibidia iamba kuma, o abhidi akexile mu mikau, mu kuinga o ibhaku mu usuku uenhó kioso kia vuala Jezú. O musoneki ua Bibidia, Luka, uambe kuila mu kithangana kienhokio kua kexile abhidi “a xala mu mukáu, mú langa o ilunga
... (448 chars skipped) ...
kizuua kia mu vuala. Kiki, ki tu lembalala o maka a zuela Sobha Solomá ‘Kota o kufumana, unguendu ua uabha o dizumba ndenge; o kizuua ué kia kufuá kota, o kia ku vuala muthu ndenge.’ (Ndongixi 7:1) Mukonda dia kiki, ki tua tokala ku diuana kuila o Bibidia i tu tangela maka a vulu alungu ni ukunji, ni ufuilu ua Jezú, maji u tanga ngó bhofele o kizuua kia uvualukilu uê.
* Phala kuijiia dingi, tanga o divulu Raciocínio à Base das Escrituras mu jimbandu ja 167-171, a di bhange ku jimbangi ja Jihova."	ee0d966ab7c28ebfe46da670c1e6b2b8
				"Mwimbu wa 5 ni Musambu
Izwelu Phala Kumateka (Ithan. 3 mba 2)
O VALOLO YA MAK’Â NZAMBI
“Zangula o Taka yé ni u Ngi Kayele Jinga”: (10 ithan.)
Mar 8:34—Phala tu kayele Kidistu, ki twa tokala ku di banza mudyetu, mba kuta ku pholo o jivondadi jetu (nwtsty milongi phala kutokwesa; Sentinela 01/08/92 pág. 17 parág. 14)
Mar 8:35-37—Jezú wa bhange ibhwidisu iyadi, i tu kwatekesa kuxinganeka ni kutonginina kyambote o ima i twa tokala kuta ku pholo (Sentinela 15/10/08 pág. 25-26 parág. 3-4)
Mar 8:38—Kub
... (111 chars skipped) ... 
.)
Mar 7:5-8—Mukonda dyahi o kukamba kusukula maku, kwexile kituxi phala o Jifalizewu? (Mulangidi 08/16 difwe 32 kaxi 1-4)
Mar 7:32-35—Kyebhi o henda ya londekesa Jezú ku diyala dyexile muxilu, phangu yambote phal’etu? (Sentinela 15/02/00 pág. 17-18 parág. 9-11)
Ihi i wa dilongo ya lungu ni Jihova, mu kitangelu kya Bibidya kya semana yiyi?
Ihi dingi i wa dilongo mu kitangelu kya Bibidya kya semana yiyi?
Kitangelu Kya Bibidya: (Ithan. 4 mba 3) Mar 7:1-15
KUMBIDILA O MILONGI YIYI MU UKUNJI WÉ
Vidy
... (111 chars skipped) ...
: (Ithan. 3 mba 2) Kayela o ndunge phala kubhana umbangi.
Kulonga o Bibidya: (Ithan. 6 mba 5) bhs difwe 165-166 kaxi 6-7
WENDELU WA UKIDISTÁ
Mwimbu wa 7
Ibhindamu ya Kilunga: (Ithan. 5)
“Kwatekesa o Twana Twé n’a Kayele Kidistu”: (10 ithan.) Mbandu ni jingivwidi.
Milongi ya Bibidya mu Kilunga: (30 ithan.) ‘Kala mu Henda ya Nzambi’ kibat. 7 kaxi 10-19 ni kaxa “O Kuila Ngene mu xila o Manhinga?” mu difwe 81
Kubhitulula ni Kuzwela o Milongi ya Semana Ya-nda Kayela (Ithan. 3)
Mwimbu wa 40 ni musambu"	57243c49a8557e98a4a540b6f4c6f1bf
				"O kuila uala ni dikamba ua kambe ku muijiia o dijina? Nange kana. Saí muhatu mukua Bulgaria, dijina diê Irina, uambe: “Kana-ku muthu u tena ku kala dikamba dia Nzambi se muéne kejiia o dijina dia Nzambi.” Maji kala ki tua mono ku milongi ia tundu-mu, Nzambi ua mesena kuila eie u kala u dikamba diê. Mu kaxi ka Bibidia, Nzambi uíza ko kuê phala u muijiie, muéne u zuela: “Eme ngi Jihova, didi diene o dijina diami.”
Mu kaxi ka Bibidia, Nzambi uíza ko kuê phala u muijiie, muéne u zuela: “Eme ngi Jiho
... (437 chars skipped) ... 
la makamba, kia dianga, a tokala ku di jidisa o majina. O kuila uejiia o dijina dia Nzambi?
Maji saí athu amba kuma, kikôla ku tumbula o dijina dia Nzambi mukonda Nzambi muthu ukôla, Muteni-a-Ioso. Kidi, tua tokala ku xila o dijina dia Nzambi, kala ki tuene mu bhanga ni dijina dia kamba dietu dia kazola. Maji Nzambi ua mesena kuila, uoso ua mu zolo a ximane o dijina diê ni ku di jidisa ku athu. (Jisálamu 69:30, 31; 96:2, 8) Lembalala kuila Jezú ua longo o akaiedi’ê ku samba kiki: “Tata ietu uene
... (437 chars skipped) ...
 15) Tua tokala kuijiia ni ku tumbula o dijina dia Nzambi se tua mesena ku kala tu makamba a muéne.
^ kax. 4 Maji saí ji Bibidia javulu, o dijina dia Nzambi ki di moneka-mu sumbala diene di moneka veji javulu mu Mikanda ia Hebalaiku, mba Kikutu Kiokulu. Ene a jimuna o dijina dia Nzambi ia a te-mu majina a ujitu kála “Ngana” mba “Nzambi.” Phala kuijiia dingi o maka enhá tala o milongi i tu sanga mu difue dia 195 ndu 197 dia divulu, Mu Kidi Ihi i Longa o Bibidia? a di bhange ku Jimbangi ja Jihova."	0ff96af39b093b6ac03a6df07f3ca61a
				"1.- Omuvu wa 1963 wakexile mu ulengelu we mu Lwanda, benyaba. 2.- Mu sanzala imoxi ya mbonge ya Lwanda, mu kizuwa kina kwila mwanya wakexile mukutemesa okuma kala kyaviza kukibanga, anandenge akexile mukwendela ku dima dya ndundulu inanuka: amoxi akexile mukusota okisokelelu kya kyela mukufikisa kutakula ondundu yonoyo mu wanda wa jinguma, aba akamukwa hanji akexile mukulangela o wanda wa mu kifwa kyoso kyoso, mukutakula ondundulu yonoyo dikanga dina: mukujokota okitangana kya kyela; mukubatajal
... (5635 chars skipped) ... 
i omaka mangibekesa benyaba, man Zeka, maka mama: ondumba dya atu ala bu kanga iyi yene yolongikatesa o muxima, kyenyeki pe, twafwama tulembwa kukala ni atu adibongolola mu kifwa kya mvunda ku mbanji yetu, kikale mukonda dya kima kyoso kyoso. O Jipela Njipi ni Arara Kwara enya abita abita dingi ni mesu ku tandu dyetu anga seamona dizumba dyoso dyoso dyatundu bu maka metu ene eza ni atukwata! Eye wejiya kyambote sekiki kima kyanyi. 17.- Kyawaba, man Jack, ngajimbulula yoso iwangitangela. Maji ana
... (5635 chars skipped) ...
mukutekela odibata! 42.- Seye kwamesene dingi okitekelu kyenyeki ukibana kwa minzangala enya pala kuxindila odikanga dya kyela, mukonda kiluwa akimwene omaxindilu ma kyela mene omaxindilu dya mabata makondoloka odikanga dyenyedi dya kyela! 43.- Kidi mwene, manu! 44.- Tudidike o ima yoso iyi yozangeke, ni lusolo lwoso lwatokala anga eye ulembwa we kya mukukala kukangela omizangala iyi mukonda dya kutonoka ni kindundulu kya!
1.- Omuvu wa 1963 wakexile mu ulengelu we mu Lwanda, benyaba.
Comentários"	f4b131c2f3e0b188fb423151ef6e5da9
				"Muimbu ua 7 ni Musambu
Izuelu Phala Kumateka (ithan. 3 mba 2)
O VALOLO IA MAK’Â NZAMBI
‘A tu Bhange ni Kuiuka Kuoso:’ (10 ithan.)
Jis 139:14—Kuxinganeka mu ibhangelu ia Jihova, kubandekesa o henda ietu kua muéne (w07 15/6 21 §1-4)
Jis 139:15, 16—O ukexilu ua tu bhange, u jimbulula kiambote o kutena ni unjimu ua Jihova (w07 15/6 22-23 §§7-11)
Jis 139:17, 18—O athu ene ngó a tena kudizuelesa ni kuxinganeka (w07 15/6 23 §§12-13; w06 1/9 16 §8)
Tokuesa o Milongi ia Nzambi: (8 ithan.)
Jis 136:15—O ve
... (121 chars skipped) ... 
? (w15 15/4 31 §1)
Ihi i nga di longo ia lungu ni Jihova, mu milongi ia Bibidia ia semana íii?
Milongi iebhi i nga tokala kukumbidila, mu ukunji uami?
Kitangelu kia Bibidia: Jis 139:1-24 (ithan. 4 mba 3)
KUMBIDILA O MILONGI ÍII MU UKUNJI UÉ
Umbangi ua Dianga: (ithan. 2 mba 1) wp16.5 16
Kukunda o Muthu: (ithan. 4 mba 3) wp16.5 16—Xisa kibhuidisu, phala ku mu kunda dingi.
Kulonga o Bibidia: (ithan. 6 mba 5) fg disá 8 §8—Kuatekesa o dixibulu kukumbidila o milongi.
UENDELU UA UKIDISTÁ
Muimbu ua 22
“
... (121 chars skipped) ...
a enhá, xika vidiu jiiadi ji londekesa o ukexilu uaiibha ni ukexilu uambote ua kulonga ni divulu Bibidia i Longa mbandu 29, kaxi 7. O aboki a tena kukaiela o milongi mu madivulu mâ. Lembalala o aboki ene mu tambula mbandu mu iônge, phala na dilange ni iluezu iene mu bhita ithangana ioso, phala ka laleke kiavulu.
Milongi ia Bibidia mu Kilunga: (30 ithan.) kr Mukanda ua Kibuka kia Utuminu ni kibatulu. 1 §1-10
Bhitulula ni Kuzuela o Milongi ia Semana Ia-nda Kaiela (ithan. 3)
Muimbu ua 30 ni Musambu"	2a792397087e8e41abe7f1d6dd4d5e03
				"O kuila ua tange kiambote O Milangidi ia suku-ko? Tala se u tena ku tambuijila o ibhuidisu íii:
O kambudi ka Phasu eji ka jibha ola kuxi mu kizuua kia 14 ka Nizá?
O ji Bibidia ja mukua jamba kuila, o kambudi a tokalele ku ka jibha “mu kumbi dia ngoloxi” mu ku vunda
Itumu iebhi ia Bibidia, i tena o ku kaiela o munzangala phala ku sola ni unjimu?
O itumu itatu, ienii (1) Diangenu-phe kusota o Utuminu ua Nzambi ni uiukilu uê. (Mat. 6:19-34) (2) Sota o ku zediua mu ku sidivila akuenu. (Ika. 20:35) (
... (1042 chars skipped) ... 
bala evuile o ngolokela ia ji anju ku abhidi mba kiambe o polofeta Ana kioso kia mono o kamona Jezú mu tembulu. O jingijiie ué ejile mu sota o ‘sobha ia ji Judé a mu vuala.’ (Mat. 2:1, 2) Mu ku bhita ithangana, o Nzuá dia batizu uambe kuila Kristu ua-nda tukuluka.
Kiebhi ki tu tena kueha kuila o kizuelu kietu kia kuila kiene mungu kiki kale kana? (2 Kol. 1:18)
Mu kidi, saí ithangana mba ima i tena ku tu bhangesa ku kamba ku kumbidila o kima ki tua kanena o ku bhanga. Maji se tua kanena ku bhanga
... (1042 chars skipped) ...
usolo. Mu kiki, ka bhingile ku kala usuku uoso ku taka. (Mate. 21:22, 23)
Ima iahi i uana i tua tokala o ku kala na-iu, kioso ki tu zuela ni athu mu ukunji uetu?
Nga mu zuela ni nanhi? Kuebhi ku ngiia mu zuela ni athu? Kithangana kiebhi ki ngi zuela ni athu? Kiebhi ki nga tokala kuzuela ni athu?
Kikuxi kiá kiafu mukonda dia ku buakula?
Ku hama imoxi ia mivu ia bhiti, kuafu kiá 100.000.000 a athu mukonda dia ku buakula. Lelu 6.000.000 ndenge a athu ku muvu umoxi ene mu fua mukonda dia ku buakula."	fcd2b1fb15540524216f38ae445b07be
				"MILONGI IA KIBATULU
O Utuminu u kumbidila o ikanenu ia Nzambi ia lungu ni athu ni ixi
PHANG’ETU ia diiala u bhixila mu kiônge, ua bhuila mukonda dia salu. O ngana iê ku salu, ua mu jijidika ku bhanga ima iavulu ni ku mu bhekesa njinda. Muéne ua thandanganha ué ni ibhidi ia ku dikila o muiji, o muhatu ué ua kumbama. Kioso o muimbu ua dianga mu kiônge ki u mateka, o phang’etu u divua kiambote mukonda uala mu Kididi kia Ubhezelu kumoxi ni jiphange jê. O muimbu ua lungu ni muenhu mu Palaízu, u mu su
... (8823 chars skipped) ... 
 ni nzala? Jihova ua tangele kuila o ukexilu ua mundu uê ki ueji kala kála o ukexilu ua jinguma jê, muéne uixi: “Jiselevende jami a kà kala mu kudia, enu-phe mua kà tala hadi ni nzala; talesa, jiselevende jami a kà nuá maji enu-phe mua kà kala ni dinhota; talesa jiselevende jami ja k’ènda ni ku tana, maji enu-phe sonhi ja kà mi kuata.” (Iza. 65:13) O kuila eie uene mu mona o izuuelu íii o ku di kumbidila?
12 O kudia kua nzumbi kuedi kála ngiji ia mu di sanzumuna kiavulu ni kuia mua nzongo. O mad
... (8823 chars skipped) ...
 di kumbidila kioso o Utuminu ua Nzambi kia-nda mateka o kutumina o ixi ioso!
24 Sé phata, tuejiia kuila o Utuminu ua Nzambi ua-nda kuiza. Tuejiia kuila izuelu ioso i tunda mu kanu dia Jihova ia-nda di kumbidila. Mukonda diahi tu zuela kiki? Mukonda O UTUMINU UA NZAMBI UA MU TUMINA KIÁ! O kibhuidisu ki tua tokala o ku bhanga, kienhiki: ‘O kuila o Utuminu ua Nzambi ua mu tumina o muenhu uami?’ Tu bhange ioso mu ku belesela o itumu ia Utuminu iú kindala phala tu tambule o mabesá ku hádia ni hádia!"	37ddf53ce0c1f8ccd267ac23e5adf518
				"UA MU mona o diembe dia mu tuluka ku mutué ua diiala. O diiala, Jezú. Muéne uala kiá mu 30 a mivu. O diiala uala bhu mbandu iê, Nzuá. Tua dilongo kiá maka alungu ni muéne. Ua lembalala kioso Madiia kiendele mu kunda Nzebele ndandu iê, ni kioso o mona kia tuka ni kisangusangu mu mala dia Nzebele? O mona ió uakexile mu mala, Nzuá. Maji ihi Nzuá ni Jezú ia mu bhanga?
Nzuá ua zubha ku bondeka Jezú mu menha a Ngiji ia Njolodá. Kiki kiene kia batizala o muthu. Kia dianga, muéne a mu bondeka koxi dia m
... (1073 chars skipped) ... 
da kioso Jezú kia tundu mu menha o dízui ku diulu dixi: ‘Iú Mon’ami nga mu zolo.’ O diulu dia jikuka, inga kuíza o diembe di dia tuluka katé ku thandu dia Jezú. Maji ki diexile diembe. Dia difuile ngó. Mu kidi, iexile o nzumbi ikôla ia Nzambi.
Mu kienhiki, Jezú uakexile ni ima iavulu phala ku xinganeka, kienhiki muéne uai bhu kididi kia ubheka uê, iu ua bhange-ku 40 a izuua. Bhenhobho bhua mu monekena Satanaji. Kienhiki, mu veji jitatu, Satanaji ua fikisa ku bhangesa Jezú ku xibhaka o itumu ia N
... (1073 chars skipped) ...
 28:19, 20; Luka 3:21, 22)
- Tanga Matesu 4:1-11.
Kiebhi o u hete ua Jezú ua ku tanga o Mikanda ikôla u tu kolokotesa ku dilonga o Bibidia izuua ioso? (Mat. 4:5-7; 2 Phe. 3:17, 18; 1 Nzuá 4:1)
- Tanga Nzuá 1:29-51.
Kua nanhi kua tumina Nzuá dia Batizu o maxibulu mê, ni kiebhi tu tena ku mu kaiela lelu? (Nzuá 1:29, 35, 36; 3:30; Mat. 23:10)
- Tanga Nzuá 2:1-12.
Kiebhi kiedikisa o madiuanu a dianga a Jezú, kuma Jihova ka sueka kima kiambote ku jiselevende Jê? (Nzuá 2:9, 10; Jisá. 84:11; Tii. 1:17)"	7a3e6ae7b1f07a0d075a9c96b95484da
				"O ku kamba o ku iuka ku jinguvulu, ene mu ku lombolola kála o ku bhanga kia iibha ku athu mukonda dia kutena mba o ungana ala nau, ene a bhanga kiki phala o mbote iâ-ene. O ku bhanga kiki, kua tundu ukulu. Mu kifika, o Bibidia ia tendelesele o afundixi phala ka tambule kitadi mu ku fundisa o athu, mu kulondekesa kuila o ukexilu iú ua mateka ukulu, 3.500 a mivu kudima. (Makatukilu 23:8) Maji o ku kamba o ku iuka ki kulombolola ngó ku bhinga kitadi ku athu phala ku a lungisa. Saí athu akua kutena,
... (493 chars skipped) ... 
a jinguvulu, a xiku dia ngoji, akua ku tumina mu jimbonge mba jisanzala, akua ku bhana ijila, ni afundixi. Tala kiebhi kiene mu bhita o maka enhá.
ÁFRICA: Ku muvu ua 2013, 22.000 a jingana mu África do Sul a a tela milonga ni ku a ta mu kaleia mukonda ka bhange kiambote o ikalakalu iâ.
AMÉRICA DO SUL: Ku muvu ua 2012, mu ixi ia Brasil, 25 kia athu a a kuata mukonda dia ku nhana o kitadi kia kexile mu bhana o athu, ene a bhange kiki phala ku kuatekesa o unguvulu uâ. Ku athu enhá, mua kexile o dii
... (493 chars skipped) ...
 ku kuatesa uôma.” Muéne uambe dingi kuila “o jinguvulu ka mu bhanga ioso phala ku zubha o kuiibha mu jixi.”
Ki bhonza kiavulu o athu ku zubha o ukexilu iú mu ngongo. O mesene Susan Rose-Ackerman, ngijiie u bhana milongi ia lungu ni ku zubha o ku kamba o ku iuka, ua soneka kuila o ku lungulula o ijila ia ixi kueji bhinga “ku lungulula o ukexilu ua jinguvulu ua ku kalakala.” Sumbala o maka enhá edi kala nuka ia-nda ku bhua, ijiia-kiu kuma o Bibidia ilondekesa kuila o ima a-nda lunguluka sé phata."	e4325adad8b17a7bfe7dc9eb9ecfbee0
				"Mu dízui d’okulu dia Hebalaiku ni Ngeleku, o kizuelu she’ohl′ ni kia mukuá, hai′des, ki moneka 70 ia ji veji mu Bibidia. O izuelu iiadi íii, iamba ia lungu ni kufuá. Mu ji Bibidia ja mukuá, a isoneka kála “mbila,” mba “dikungu.” Kienhiki-phe, mu mazui a mukuá, ki muala izuelu ilombolola kiambote o kijimbuluilu kia izuelu íii, mu Hebalaiku ni Ngeleku. Kiki-phe, o Tradução do Novo Mundo, i tanga o izuelu ‘Seol’ ni ‘Hades.’ O izuelu íii, ijimbulula ihi? Ndoko tu di longe, se kiebhi kia ki jimbulula
... (407 chars skipped) ... 
’ohl′ ni hai′des. (Dimatekenu 23:7-9; Matesu 28:1) O Bibidia ki i tumbula o kizuelu ‘Seol’ kuila o dikungu, mua funda athu a vulu, kála dikungu dia muiji.—Dimatekenu 49:30, 31.
O ‘Seol’ kididi kiahi? O maka a Nzambi alondekesa kuila o ‘Seol’ mba ‘Hades,’ kididi kia dikota, o dikungu dia muiji ndenge. O divulu dia Izaia 5:14 dizuela kuma o Seol “kuvudisa o hânji iê, ni kujikula dikanu diê sé mbambe.” Sumbala mu Seol muai kiá madifundu a vulu, né kiki ki iene mu zuela k’abhu kiá. (Jisabhu 30:15, 1
... (407 chars skipped) ...
 kuma oso ala-mu a-nda ku a fukununa.* (Jobe 14:13; Ikalakalu 2:31; Dijingunuinu 20:13) O Maka a Nzambi alondekesa ué kuma, oso ala mu Seol, mba mu Hades, ki ió ngó ene mu bheza Jihova, muala ué ió a kambe ku mu bheza. (Dimatekenu 37:35; Jisálamu 55:15) Kienhiki, o Bibidia i longa kuma hádia ku kala “difukunukinu dia athu aiuka ni athu abhukumuka.”—Ikalakalu 24:15.
* Ijiia-kiu kuma, o madifundu a-nda kamba ku a fukununa, kala mu Seol, mba mu Hades, maji ala mu [Geena] (Matesu 5:30; 10:28; 23:33)"	0672433f0c74ab46e572a999ff73554e
				"“Ngi . . . mukwa malamba.”—1 SAM. 1: 15.
MWIMBU 30 Kamba Dyami, Nzambi Yami, Tat’etu
I TWANDA DILONGA *
1. Mukonda dyahi twa tokala kwívwa o kidimwinu kya Jezú?
MU KIKANENU kyê kya lungu ni izuwa ya sukidila-ku, Jezú wambe: “Alukenu-phe, ki mu di jimbe! Mixima yenu ni i biluke ya neme ni . . . makubhindama ma mwenyu yú.” (Luka 21:34) Twa bhingi kukayela o kidimwinu kiki. Mukonda dyahi? Mukonda mu izuwa lelu, etwenyoso twene mu dibhana we ni ibhidi i tu bhekela o malamba.
2. Ibhidi yebhi ya dibha
... (4990 chars skipped) ... 
i kyebhi ki twa mu divwa, ene a tena ku tu kwatekesa kudibhana ni ibhidi yetu. (2 Jis. 2:2; Jisa. 17:17) Se u mona kuma ki wala ni muthu wa mu dyela u tena ku mu tangela o malamba mê, samba kwa Jihova, mu bhinge kikwatekesu phala kusanga Kidistá wa kulu mu nzumbi u tena ku kuswinisa.
10. Kyebhi o musoso wa Elija u tu dyelelesa kwila, etu we tu tena kukolokota? O kikanenu ki tu sanga mu Izaya 40:28, 29, ki tu kwatekesa kyebhi?
10 Jihova wa kwatekesa Elija kudibhana ni malamba mê, ni ku mu sidivil
... (4990 chars skipped) ...
ova mu ku londekesa henda ni kukwatekesa o jiphange jetu kyoso kya di bhana ni ibhidi.
MWIMBU 44 Musambu wa Selevende ya Tâte
^ kax. 5 O malamba se avulu, a tena ku tu bhekela uhaxi ni kutata kwa muxima. Kyebhi Jihova kya tena tu kwatekesa? Twa-nda dilonga kyebhi Jihova kya kwatekesele Elija kudibhana ni malamba. Twa-nda dilonga we misoso ya athu amukwá a a tange mu Bibidya, ilondekesa o ima i twa tokala kubhanga phala kutambula o kikwatekesu kya Jihova, kyoso ki tu dibhana ni malamba ku muxima."	3ee46b5f90a7d0a8845dd0d0eb61327f
				"O MULANGIDI
Kibhuidisu: Nga mesena ku kulondekesa, kibatulu ene mu ki tumbula kiavulu.
Tanga: Nz 3:16
Zuela: O Mulangidi iú, ulondekesa kiebhi o kufua kua Jezú ku kubhekela mabesá.
O MULANGIDI (kudima)
Kibhuidisu: Tala o kibhuidisu kiki, ni itambuijilu iene mu bhana o athu. [Tanga o kibhuidisu kia dianga ni kitambuijilu.] Kiebhi ki ueji tambuijila?
Tanga: Mat 4:1-4
Zuela: Diabhu ua zuelele ni Jezú iú ua mu tendala, kiki kilondekesa kuila, Diabhu muthu ua kidi. Ihi i zuela dingi o Bibidia ia lungu ni Diabhu? O mulangidi iú ujimbulula.
KAMUKANDA KA LEMBALASA
Zuela: Tua mu bhana o kamukanda kaka, phala o lembalasa. [Bhana o kamukanda ku mukua dibhata.] Mu kizuua kia 23 ia mbeji ia Katanu, mazunda ni mazunda a athu ku mundu, a-nda lembalala o kufua kua Jezú Kristu, ni kuívua o diskursu dia Bibidia, dia-nda tu jimbulula se kiebhi o kufua kua Jezú ku tu kuatekesa. O kididi ni kithangana tu ki sanga mu kamukanda kaka.
SONEKA I UA-NDA ZUELA MU UKUNJI
Use the format in the preceding examples to create your own field service presentation."	11b845a6e6c44854dafbe492f56fd3b0
				"“O MAXIMBA aié, maji o diiala mukua China, a xale!” Kiki kiene o kizuelu kievu Alexandra kiexile mu maximba, phala kuia ku sambua dia ixi iengi mu kibatu kia America ia Sulu. Muene ua tuluka, phala kuijiia se ihi ia kexile mu bhita, iu ua sange munzangala mukua China, kejidile kuzuela kiambote o Espanhole, ua kexile mu tangela o maka mê, ku mulangidi ua kexile mu langa o mbambe ia ixi. Kuma Alexandra ua tokalele mu kilunga kia Jimbangi ja Jihova, mu dizui dia Chineji, muene ua dibheka phala kulu
... (3663 chars skipped) ... 
hana u kuatekesa o muthu ua mu bhânga ni kueha o uhôlua, phala ka kale ni kikote ku muxima, kiki ki tena kua a kuatekesa phala ka vutuke dingi mu ukexilu uokulu.
Kuma o kubhana kukuatekesa muene o sauidi, o misoso i londekesa ue kuila “o henda ni kubhanga o mbote, maukexilu a tu kuatekesa phala ki tu kale ni ibanzelu iaiibha ku muxima.” O kubhana ku tu kuatekesa ue kusosolola o kuthandanganha, ni kulenga kua manhinga mu mixibha ietu. O athu a funda anumi’â a disanza ni lusolo ku kikote, kioso ki
... (3663 chars skipped) ...
ja mukuá kuia mu inzo iê ia kusumbisila kúdia.
Kubhana ni kukuatekesa akuetu, ku tu bhekela sauidi iambote. Mu kubhanga kiki eie u tena kukuatekesa akuenu kukala ni ukamba uambote ni Jihova Nzambi! (Tiiaku 1:17) O kuila uene mu uabhela o ima iambote iene mu ku bhana Nzambi?
^ kax. 21 Phala kuijiia dingi ia lungu ni milongi íii, tanga o divulu Mu kidi Ihi i Longa o Bibidia? a di bhange ku Jimbangi ja Jihova diala ue mu kijimbuete kia www.jw.org/kmb. Ndé mu mbandu MADIVULU > MADIVULU NI TUMIKANDA."	25424154708f11e477e085a55f0c95cd
				"Mana! Mana zinha! Mu sanzala
Mana di banze hanji! Zé inhi i uejia
Mana! Mana santa ku museke
Mana di tale hanji Zé inhi i uejia (bis)
Kiene muene tuene muia musukula ku asinhola
Etu muene tuene muia mutadika ó mbiji
Kiene muene tuene muia mukalakala um jibafrika
Etu muene tuene muia mukuna ku mábia (bis)
O kibula kietu kambe kiebe
Kukamba kuejia kutanga Zé
Kifofo pé uabeta ié
Mpla uazuela o kidi
Kukamba kuejia kusoneka
Kifofo pé uabeta ié (bis)
Tukale kimenemene
Kuia iala kumakué
Kutula musuku
Kie unhoka nzala ni a ié (bis)
Ku muxitu kuenioko tuia mubonga ó café
Ki uauaba kuenioko kutunda o mbolé i uaba (bis)"	08c228c88f6d3669a69b8159369dc834
				"Jozafate, o sobha ia Judá, ua bulu o jikalatódio ja Bahale, ni iteka mu ixi. Muéne ua mesenene kuila, o athu ejiia o itumu ia Jihova. Mu kiki, muéne ua tumikisa ilamba ni Jilevita mu ixi ioso ia Judá, phala kulonga o itumu ia Jihova ku athu oso.
O jixi ja mukuá, a kexile ni uôma ua kubhânga ni akua Judá, mukonda ejidile kuila, Jihova ua kexile mu zokela o mundu uê. Ene ambatele ué maujitu kua Sobha Jozafate. Maji mu kubhita kithangana, akua Mouabhe, akua Amone, ni akua Seíle, endele phala kubhân
... (171 chars skipped) ... 
olo dia mundu uoso, muéne ua sambe: ‘Jihova, sé eie, ki tua-nda tena kunganhala o ita. Tua ku dióndo, tu tangele o ima i tua tokala kubhanga.’
Jihova ua tambuijila o musambu uixi: ‘Ki mu kale ni uôma. Nga-nda ku mi kuatekesa. Imanenu ngó, mu mone kiebhi ki nga-nda mi bhulula.’ Kiebhi Jihova kia a bhulula?
Mu kimenemene, Jozafate ua bhongolola o jingimbidi, iu ua a tangela phala kukala kupholo dia kifuxi. Ene endele tundé mu Jeluzaleme katé bhu kididi kia ita a ki xanene Tekoua.
Kioso o jingimbid
... (171 chars skipped) ...
mudiâ, sé-ku muthu ua bhulukile. Maji Jihova ua lange o mundu ua Judá, o masoladi ni akunji. Mundu uoso mu jixi ja mukuá, evuile o kima kia bhangele Jihova, ejidile ué kuila, Jihova ua kexile hanji mu zokela o mundu uê. Kiebhi Jihova kiene mu bhulula o mundu uê? Mu maukexilu avulu. Muéne ka bhingi o kikuatekesu kia athu phala kubhulula o mundu uê.
“Mu mvunda iii, enu ki mua-nda kubhânga; mu sukila ngó mu kanga, hé mu’imana, nda mu mone kiá o ubhulukilu ua-nda ku mi bhana Jihova.”—2 Malunda 20:17"	29e44117a5510dfc88a7406692e1a696
				"Matwi
Las orejas
Diyala dyatungile kumoxi nyi muhatwe. Kyoso kyatungu nyi muhatu, avwala mona umoxi, amuluka Xiku. Kyoso kyavala Xiku, o Xiku wadilongo ufunu wawunyanga.
Kizuwa ni kikizuwa, Xiku wayi mubhanga unyanga, anga kwenyoko kwayi wajiba hoji. Kyoso kyajiba hoji, wavutuka kudibhata, wixi:
— Ngitakane mundu phala angambatesa.
Kyoso kyabhixila kudibhata wayi mutangela kwa manyi: - Mama, ngajibha hoji.
— Him! Wa!… sayi bhabha wayitota ngo?
— Kana, ngayijiba mwene.
— Kana monami, Hoji he uyit
... (768 chars skipped) ... 
amone!…
Kabhulu phe, waxala mulanga okimbi. Holama wayi dingi muwunyanga. Kwenyoko kwayi, watolo, watolo, kasange dingi xitu. Wabanze kuvutuka.
Kabulu kuma waxala mulanga Xiku nzala yamukwata. Walalama, wakexile mubanza: - ngibanga phe kyebhi?
He ngikatula lukwaku, o ngana ya Xiku yu, wandathathamana. He ngikatula ditwi kyenye kimoxi, he ngikatula dizulu, mba mulembu… ngibhanga kyebhi phe? He ngala nyi nzala. Wexi phe: - ngikatula matwi. Wakatula matwi yu wadi. Kyadi matwi o nzala yabhiti.
Holam
... (768 chars skipped) ...
ma: - Ivwa phe; wamukwiva? Amuzwela kye?
— Amuzwela kuma Xiku kenye matwi.
— Eh! Omutu kenye matwi. Eye kiwazwela kuma eme ngadi omatwi a Xiku?
— Mutu nuka wakexile ni matwi.
Holama wixi phe:
— Eye kabulu, walungwe. Nde ni njila ye, eme ngiye niyami.
Bhenyobho, Kabhulu wabhuluka, mukonda akexile muzwela kuma muhtu kenye matwi.
Mukonda he Xiku waxikinine mulongi manyi a wamutangelele: - Xiku monami, kana kuvutukaku, Hoji yene he yotote yene itema kyavulu. Kejiyusanga kalunga mu kikexilu kyenyoko."	b05394b560ca105150f8fe8d63580d9f
				"Sobha ia Asídia Senakedibe, ua tumu Labesaki ku mbanza ia Jeluzaleme, phala kubhangesa o athu mu mbanza íii, kujikula o mabhitu phala akuá Asídia kubokona. O akuá Asídia a funha jindunge ja iibha phala kuluualesa o Jijudé, ni ku a bhangesa kujikula o mabhitu phala ene kubokona mu mbanza, sé kubhânga.
Akuá Ijitu ka-nda tena ku mi kuatekesa.—Iz 36:6
Jihova ka-nda mi bhângela mukonda muéne ua luuala ni enu.—Iz 36:7, 10
Ki mua-nda tena kubhânga ni kifuxi kia masoladi akuá Asídia.—Iz 36:8, 9
Ku di londekesa ku akuá Asídia, kua-nda kubhangesa kukala ni muenhu uambote.—Iz 36:16, 17
Ezekiia ua Londekesa Kixikanu Kia Kolo Kua Jihova
37:1, 2, 14-20, 36
Muéne ua bhange ioso phala kupelepalala o athu, se kueji moneka kifuxi kieji mesena kubhânga-nau
Muéne ua sambe kua Jihova phala ku a bhulula, ua suínisa ué o mundu kubhanga kiki
Muéne a mu besoala mukonda dia kixikanu kiê, kioso Jihova kia tumikisa Anju imoxi phala kujibha o 185.000 a masoladi akuá Asídia mu usuku umoxi"	fd4aa04a57d392dd3eb6983b2b6fd38b
				"O ibhidi i moneka mu maukexilu avulu. Mukonda dia kiki, ki tu tena kudilanga mu ibhidi ioso i moneka, maji tua-nda dilonga phangu jiuana ja athu a a tumbula kiá mu milongi íii. Tala kiebhi o athu a dibhanene ni ibhidi ki i difu, kia a kondo o malamba kua Nzambi.
IHI I UA TOKALA KUBHANGA SE A KU KAIE KU SALU?
Seth uambe: “Eme ni muhatu’ami tundé kia tu kaie ku salu kua bhiti kiá thembu. * Mu mivu iiadi tua kexile mu dikila o muiji ni ima ia kexile mu tu bhana ni ka uenji ku tua kexile mu bhanga. 
... (2699 chars skipped) ... 
 ngi zolele, sumbala a ngi sengele. Sé phata, Jihova ua mu tumu phala kusaka o muxima uami.”
IHI I UA TOKALA KUBHANGA SE UA KATE MBA UA KUKA?
Luis a mu tumbula kiá mu dimatekenu dia Mulangidi iú, uala ni uhaxi ua bhonzo ua lungu ni muxima. Mu ithangana iiadi muéne hinu uáfu. Lelu muéne u kala 16 dia jiola mu jimakina phala kubhuima o munza. Muéne uambe: “Nga kexile mu samba kua Jihova ithangana ioso. Kioso ki nga kexile mu zubha o kusamba kua Nzambi, o nzumbi iê ia kexile mu ngi bhana nguzu. Kus
... (2699 chars skipped) ...
bu iavulu ia bhangele o jiphange jetu mu nzumbi. Mu kidi ngejiia kuila Jihova ua kexile mu tu kuatekesa bhu kaxi ka jinjimbu ja kexile mu tu tumikisa o jiphange phala ku tu konda o malamba.”
Kala ki tua mono mu ifika kudima, Nzambi u tena kubatula o maka ni ibhidi ia bhonzo ia athu. Abha o ibhidi iê? Maka oso oso u ua mu dibhana nau, saí muthu u tena ku ku kuatekesa, mu ithangana ia bhonzo. * Bhinga kikuatekesu kua Jihova. Muéne “Nzambi ió athu oso kuene mú tambula o dikuatekesu!”—2 Kolindo 1:3."	fc9e1d235f47f5289311ef2eb91c0fb7
				"Kioso kiabhu o fesa ia Phasu, Jezú ni maxibulu mê, a tundu mu mbanza ia Samádia, a vutuka ku Ngalileia. Mu kuzukama mu mbanza ia Sikale, Jezú ua nhoha mu kididi a kixanene kixima kia Jakobo. Kioso kia kexile mu nhoha, o maxibulu mê aile mu sumba kúdia.
Sai muhatu uaile mu sunga menha. Jezú ua mu ambela, uixi: “Ngi bhane-ku tu menha, ngi-nue.” Muene uixi: ‘Mukonda diahi eie ua mu zuela n’eme? Eme ngi mukuá Samádia. Akuá Judeia ni akuá Samádia a di zemba.’ Jezú u mu vutuila uixi: ‘O ua ku bhingi o
... (246 chars skipped) ... 
tu uambe: ‘Ngana, ngi bhane-ku ku menha enhá.’
Jezú ua mu ambela: ‘Ndé ua k’exane munumi’ê, uíze-nê bhabha.’ O muhatu uixi: ‘Eme ki ngala ni diiala.’ Jezú uambe: ‘Kidi ki ua zuela. Mukonda ua kexile kiá ni mala atanu, o ió uala-nê kindala ki muadi uê.’ O muhatu uixi: ‘Kindala nga kijiia kuila eie u polofeta. O mundu uami u xikina kuila, tu tena kubheza jinga Nzambi ku mulundu kuku, maji enu mu Jijudé muambe kuma kididi kia kubhezela Nzambi, mu Jeluzaleme. Ngejiia kuma kioso o Mexiia kia-nda kuiz
... (246 chars skipped) ...
ia lungu n’eme. Zenu mu tale!’ Ene ai ni muhatu katé ku fixi ia menha anga evua maka oso a longo Jezú.
O akuá Samádia a dionda Jezú phala kuxala-nâ mu mbanza iâ. Muene anga uxala-nâ izuua iiadi ni kua longa, anga athu avulu a xikana mukonda dia maka mê. Ene anga ambela o muhatu ua mukuá Samádia, exi: ‘Etu enioso tua muívu, tua muijiia ni kidi kiene, kuma iú muene o mubhuludi ua mundu.’
“Izá! Uoso o dinhota dia mu kuata, eze. Uoso uandala, a tambule o menha ma muenhu mu ngoho.”—Dijingunuinu 22:17"	9863b1a6433190edd2567373954e5cd8
				"“Saí maka, phala ku a batula kubhinga kutanga makutu.”
—Samantha, mukua África do Sul.
O kuila kiki kidi? Kála kia bhitile ni Samantha, saí ithangana etu oso tuene mu dibhana ni ibhidi. O ukexilu uetu ua kudibhana ni ijijidiku ia kutanga makutu, u londekesa o ima i tu bhana valolo. Mu kifika, se tu tandanganha kiavulu ni pholo ietu, mba kiebhi kia-nda tu mona kuala o athu, tua-nda mona kuila o kutanga makutu kima kiambote. Maji kioso o kidi ki tukuluka, o makutu a bhekela ibhidi iavulu. Tala o i
... (51 chars skipped) ... 
kukala ni ukamba uambote kubhinga kidielelu. O makamba se a didielela, se-ku kima ki a thandanganhesa. Maji phala kudielela muthu, kubhinga kithangana. O athu a kolesa o ukamba uâ, mu kubhita kithangana kumoxi, mu kuzuela o kidi mudiâ ni kudizola. Maji o ukamba iú, u tena kubatuka se tu tanga makutu né muene mu ima iofele. Kioso o ukamba ki u batuka, phala ku u jikita dingi, kubhonza.
O kuila a ku nganale kiá ku muthu ua mu fikile kukala kamba diê dia kazola? Se kiene, kiebhi ki ua divu? Sé phat
... (51 chars skipped) ...
vulu a xikina kuila, o makutu a tena kuzanga o ukamba uambote.
O KUTANGA MAKUTU KUA DIFU NI UHAXI U SAMBUKILA
O mesene ia xikola ia katunda ia mbanza ia California ngana Robert Innes, ua mono kuila o “makutu a difu ni uhaxi u sambukila.” Kienhiki o makutu tu tena ku a sokesa ni uhaxi—o kuenda ni muthu u tanga makutu, ku tena “ku tu bhangesa ué” kutanga makutu.
Kiebhi ki u tena ku dilanga ku mubhetu ua kutanga makutu? O Bibidia i tena ku ku kuatekesa. Tua ku dióndo tanga o ibatulu íii ia Bibidia."	21bd382be70359171d230f4f3c6bc8ea
				"Kala ki tua ki mono, ki bhonza kusanga ujitu u sangulukisa o muthu. Mbe, o ua tambula o ujitu muéne u mona se o ujitu uala ni valolo mba kana. O athu ka difuangana, mu kiki, ujitu umoxi u tena kukala ni valolo ku muthu iú maji phala mukuâ kana.
Mu kifika, o munzangala u tena kumona kuila o ujitu ua mutelembe, uéne o ujitu ua beta o kota. Maji o muadikime, nange u sanguluka kiavulu mu kutambula kima kia tokala ku muiji. Mu jixi javulu, kota kubhana kitadi ku munzangala mba ku muadikime, éne ejiia
... (2510 chars skipped) ... 
 mesena ku mu bhana ujitu, sota kuzuela ni uoso ua bhiti ue mu ibhidi kala muene. Ene a-nda tena ku ku tangela ibhindamu, ia bhonzo ku ijiia sé ku ku tangela-iu. Ni kikuatekesu kiki, ua-nda tena kubhana ujitu ua tokala u kuatekesa o muthu mu ibhindamu iê.
O kithangana. O Bibidia iamba: “O kizuelu kiene mu touala bhu thembu iê!” (Jisabhu 15:23) O izuelu íii ilondekesa kuila o kithangana ki tu zuela, kiala ni valolo ia dikota. Kiene ue ki bhita ni ibhangelu ietu. O izuelu i tu zuela mu kithangana 
... (2510 chars skipped) ...
 dingi—iene ia bhangesa kuila Nzambi u bhana ku athu o ujitu ua beta dingi kota. Mu kiki, suluka mu kutanga o mbandu ia kaiela phala u mone se uebhi o ujitu ua beta dingi kota ua tu bhana Nzambi.
^ kax. 13 Athu avulu ene mu bhana ue maujitu mu kizuua kia fesa ia uvualelu ni mu jifesa ja mukua ja mundu. Maji mu jifesa jiji ene mu bhanga-mu ima iamba o Bibidia kuila ka tokala ku i bhanga. Tanga mu kadivulu kaka o maka “Atangi a Madivulu Metu Ebhula—O Kuila o fesa ia Natale ia tokala ku Jikidistá?”"	c19d5663bbbd31539421742b04474a1a
				"O ANJU a mu ixana Mingedi, ka mu tumbula ola joso mu Bibidia. Maji kioso kia mu tumbula, muéne ua mu bhanga kima. Mu divulu dia Daniiele, a mu tanga kuila Mingedi u lua ita, ni ji-anju ja iibha; mu mukanda ua Juda, a mu tanga kuila muéne ua mu zoka ni Satanaji; mu divulu dia Dijingunuinu, a mu tanga kuila muéne ua mu lua ni Diabhu ni madimonho mê. Mukonda dia ku zokela o unguvulu ua Jihova ni ku lua ni jinguma ja Nzambi, Mingedi u bhana o kilombuelelu kia dijina diê— “nanhi ua sokela n Nzambi?” 
... (510 chars skipped) ... 
 kizuelu kiki kilombolola kuila, muéne o “anju ia dikota.” Ijiia na-kiu kuila Mingedi a mu ixana, okota dia ji-anju. Kiki kilombolola kuila muéne ngó, ki bhuala anju ua sokela nê. Mu Bibidia, o kizuelu “kota dia ji-anju” kilombolola ngó, anju imoxi, kana anju jiiadi. O kikalakalu kia kota dia ji-anju, kia tokala ngó kua Jezú. O divulu dia 1 Tesalonika 4:16, dizuela kiki kia lungu ni Ngana Jezú Kristu: “kuma Ngana muene ua kà tuluka ku diulu, ni kutesa [nzonga] ni dizui dia kota dia ji-anju.” Mu 
... (510 chars skipped) ...
bula ué Mingedi ni “ ji-anju jê,” ni Jezú ni “ji-anju jê.” (Matesu 13:41; 16:27; 24:31; 1 Phetele 3:22) O Maka a Nzambi ka tumbula ifuxi iiadi ia ji-anju ku diulu—kuila ifuxi imoxi a i tumina kuala Mingedi, o ia mukuá kuala Jezú— tua tokala ku xikina kuila Mingedi muene Jezú Kristu bhu kididi kiê ku diulu.*
* Phala kuijiia dingi kuila o dijina Mingedi dia tokala kua Mona Nzambi, tanga o divulu, Estudo Perspicaz das Escrituras, mu volume 2, mu jimbandu ja 828-9, a di bhange ku Jimbangi ja Jihova."	0bcdb88601866df6df63c69e1a1f562c
				"Ihi i bhita n’etu kioso ki tu fua?
SAI ATHU A XIKINA kuila kioso ki tu fua, tuia kididi kiéngi, a mukuá amba kuila o kufua o disukilu dia muenhu. Abha eie, ihi i u banza?
IHI I ZUELA O BIBIDIA
“O ió afu kiá k’ejiia dingi kima kioso-kioso.” (Ndongixi 9:5) Kienhiki, kioso ki tu fua, ioso i bhua-ku.
IHI DINGI I TU LONGA O BIBIDIA?
O diiala dia dianga Adá, ua vutuka ku mavu kioso kia fu. (Dimatekenu 2:7; 3:19) Kiene kimoxi, oso a fua a vutuka ku mavu.—Ndongixi 3:19, 20.
Athu kia fua, a a jimuna o ituxi iâ. (Loma 6:7) Kioso muthu kia fua, kai kididi kiéngi phala ku mu kaxtikala mukonda dia ituxi ia te, kana.
O kuila o muthu uafu ua kà vutuka dingi?
IHI I U BANZA?
Kiene muene?
Manhi?
Kana?
IHI I ZUELA O BIBIDIA
“Kuma hádia ku kala difukunukinu dia athu.”—Ikalakalu 24:15.
IHI DINGI I TU LONGA O BIBIDIA?
Saí bhabha, o Bibidia i sokesa o kufua ni kilu. (Nzuá 11:11-14) Nzambi uala ni kutena kua kuphaphumuna uoso ua fu, kála ki tuene mu balumuna mukuetu ua mu zeka.—Jobe 14:13-15.
Mu Bibidia muala misoso iavulu ia athu a fuile, maji a a fukununa. O misoso íii i tu kuatekesa kuxikina kuila, oso afu a-nda vutuka dingi ku muenhu.—1 Jisobha 17:17-24; Luka 7:11-17; Nzuá 11:39-44."	07cb62001174693055d8c73b02365b49
				"“Mu kola o ufôlo phala akwa’xi oso-lolo a tunga-mu.”—IJILA 25:10.
MWIMBU 22 Utuminu wa Nzambi Wíze!
I TWANDA DILONGA *
1-2. (a) O fesa ya Njubilewu ihi? (Tala o kaxa “O fesa ya Njubilewu ihi?”) (b) Maka-hi a zwela Jezú mu divulu dya Luka 4:16-18?
SAYI JIXI, a bhanga fesa yadikota kyoso o sobha mba n’amvwale kya tenesa 50 a mivu. O athu a tena kubhanga o fesa yiyi mu kizuwa kya mumvimba, semana mba mbeji. Maji o kusanguluka kuku kubhita, o athu anga a jimba o fesa yiyi ni lusolo.
2 Etu twanda dil
... (5031 chars skipped) ... 
ula ku unguvulu wa Loma. Ene nange exile ni kixinganeku kya mayala ayadi ambele: “Twa kexi ku dyelela twixi, Mwène kya wa-ndu bhandulula o mundu wetu wa Izalayele!” (Luka 24:13, 21) Maji twejiya kwila, Jezú ka swinisa o maxibulu-mê kubhukumukina o unguvulu wa Loma. Mu veji dya kiki, mwene wa a tendelesa kufuta “kwa Sézalu, ima yangene ya Sézalu.” (Mat. 22:21) Kyenyiki-phe, kyebhi Jezú kya bhekela o ufôlo mu kithangana kyokyo?
10. Ufôlo wahi wabhana Jezú ku athu?
10 O mon’â Nzambi, weza mu ixi ph
... (5031 chars skipped) ...
nda zediwa, anda kala ni kikalakalu kisangulukisa. Etwenyoso twanda bheza Nzambi.
MWIMBU 142 O Kidyelelu ki tu Bhana Nguzu
^ kax. 5 Jihova wa soto ndunge phala kubhana ufôlo ku akwa Izalayele m’ukulu. O ndunge yiyi o fesa ya Njubilewu. O Jikidista kya bhingi dingi kubelesela o Kijila kya Mozé. Né kiki, kima kyambote kudilonga maka a lungu ni Njubilewu. Mu milongi yiyi, twanda dilonga se o Njubilewu yokulu i tu lembalesa kima kyahi kya bhange Jihova phala etu, ni mbote yahi i tu tena kukatula-ku."	91c92a84be236235c1839e1c37826561
				"“Hele jivula jandekele ku ngi kwata mu muxima, maji mu ukamba wé, muxima wami wa batama dingi.”—JISÁ. 94:19.
MWIMBU 44 Musambu wa Selevende ya Tâte
I TWANDA DILONGA *
1. Ihi i tu bhekela hele ni kyebhi ki tu divwa?
O KWILA wa dibhanene kyá ni hele? * Nange wexile ni hele mukonda dya izwelu mba ibhangelu ya akwenu. Mba nange mukonda dya kima ki wa zwela mba wabhange. Mu kifika, nange wate kituxi anga u tandanganya u xinganeka kwila Jihova nuka wanda kuloloka. Phala kubandekesa dingi ku maka, eye 
... (6587 chars skipped) ... 
bhekela hele ku muxima. (2 Kol. 2:4; 11:28) Mu kikalakalu kyê kala poxolo, Phawulu wa dibhanene ni jinguma. O jinguma jiji ja mu beta, a mu takula mu kaleya. Mwene wa dibhana we ni ibhidi yengi ya mu bhekela hele, kala o “kukala mu kubhindama.” (Fil. 4:12) Tu tena kuxinganeka dingi o hele ya dibhana nayu mu kuhaba mu naviyu, mukonda mwene wa bobele kyá mu veji jitatu ni naviyu ku mwenyu wê. (2 Kol. 11:23-27) Kyebhi Phawulu kya dibhana ni hele yiyi?
12. Ihi ya kwatekesa kusosolola o hele ya Phawu
... (6587 chars skipped) ...
la yalungu ni phangu ya jisevende jitatu ja Jihova o tumbule mu Bibidya ene adibhanene ni hele yavulu. Yanda zwela we kyebhi Jihova kya a ximbakatesa ni kyebhi kya tululukisa mu muthu ni muthu.
^ kax. 1 IZWELU YO JIMBULULE: O kizwelu Hele kilombolola o kutandanganya ni kulalamana. Tu tena kukala ni hele mukonda dya kukamba kitadi, sawidi, maka ku mwiji, mba ibhidi ku mwenyu. Nange tu tandanganya we mukonda dya kituxi ki twa tele m’ukulu ni kuxinganeka ku ibhidi i tu tena kudibhana nayu ku pholo."	94506d63a515d9bba3b0aff78349b0d2
				"Kiebhi ki u tena ku kala kamba dia Nzambi?
Kiebhi Satanaji ua ku te ué mu kuzoka?
Ífua iahi ia iibhila Jihova?
Kiebhi ki u tena ku kala ni ukexilu u uabhela Nzambi?
MUTHU ua ukexilu uahi ueji sola kála kamba diê? Nange ueji sola muthu u banza kála eie. Ueji zukama ku muthu uala ni ídifua iambote, ni uzuela o kidi.
2 Tundé m’ukulu Nzambi, uene mu sola athu phala ku kala makamba mê. Mu kifika, Jihova uexana Mbalahamu kála kamba diê. (Izaia 41:8; Tiiaku 2:23) Nzambi ua zuela ia lungu ni Davidi kála
... (6076 chars skipped) ... 
ga mu [jimbandu] jenu mu kusota uoso a mu dia.” (1 Phetele 5:8) Kienhiki, Satanaji u fikisa ku tu nganala, kioso o makamba, o jindandu, mba athu a mukuá a fikisa ku tu bhangesa ku bhuila mu ku di longa o Bibidia, ni ku xinganeka mu ioso i tua mu di longa.* (Nzuá 15:19, 20) Mu ukexilu ua mukuá Satanaji ué, “mukuâ ku di bhangesa kala anju ia mukengeji.” (2 Kolindo 11:14) O Diabhu u tena ku ku nganala, ni ku ku bhangesa ku bhuila mu ubhezelu uê. Muéne ué u ku bhuisa ni ku ku bhanga mu banza kuila e
... (6076 chars skipped) ...
aji, phala ku bhangesa athu ku xibhakela Nzambi? (b) Kiebhi Diabhu kia fikisa ku ku nganala?
17. Ihi ilombolola o ku belesela o ijila ia Jihova?
18, 19. (a) Iebhi o ijila ia Jihova? (Tanga o kaxa.) (b) Kiebhi ki tuejiia kuma Nzambi ka tu bhingi ku bhanga kima, ki tu tena ku ki bhanga?
20. Ídifua iahi iambote i ua tokala ku kala na-iu, ni mukonda diahi iene iala ni valolo?
21. Ihi ia-nda ku kuatekesa ku kala ni ídifua iambote?
22. Ihi i ua-nda tena ku bhanga se u kala ni ukexilu u uabhela Nzambi?"	97a6b5c72ce54c803e0306ee6130ad04
				"Katuku o Bibidya, o kwila sayi dingi kima kyengi kilondekesa kwila, akwa Izalayele exile abhika ku Ijitu?
O Bibidya ijimbulula kwila, kyoso akwa Midiyana kyambata Zuze ku ixi ya Ijitu, o kukululu Jakobo, ni mwiji wê, axisa o ixi ya Kanana, ya ayi ku Ijitu. Ku Ijitu, ene a tungile ku Ngozene, ku masangu a ngiji ya Nilu. (Dim. 47:1, 6) Akwa Izalayele anga “a kala mu di vwala mwene, a sokoloka.” Kyenyiki-phe, akwa Ijitu a mateka kukala ni wôma wa akwa izalayele, anga a ajididika kukala abhika.—Mak.
... (543 chars skipped) ... 
Egiptólogo), wambe: “Mu kithangana kya bhonzele kya 1800 ndu 1540 A. K. K., o athu a tokala ku mwiji wa Jisemita, axisa o ixi yâ ku mbandu ya Azya [kwa tokalele o mwiji wa Jakobo]. Ene a mesenene kyavulu kuya ku Ijitu, kwexile ima yavulu ya wabhelele.” Mwene wa bandekesa dingi: “O kudimwanga kuku kwa bhiti mu kithangana kya Mbalahamu, Izake ni Jakobo. Mu kithangana kiki, o ima ya bhiti kala kya kijimbulula mu divulu dya Dimatekenu.”
Ku thunda dya Ijitu, kwala dingi ima yengi i tu xikinisa mu mus
... (543 chars skipped) ...
kanda o ima yokulu, David Rohl, wasoneka kwila, sayi majina a abhika mu mukanda yú, “a difwe ngó ni majina u tu sanga mu Bibidya.” Mu kifika, o mukanda wala ni majina a difu ni majina yá: Isakale, Asele, ni Sifra. (Mak. 1:3, 4, 15) Ku disukilu, Rohl wambe: “Kiki kilondekesa ni kidi kyoso kwila, akwa Izalayele exile mwene abhika, ku Ijitu.”
O Dotolo Bimson wambe: “O musoso wa Bibidya wa kwila akwa izalayele exile abhika mu Ijitu, ni kwila a katuka anga aya mu kikangalakata, musoso wa kidi mwene.”"	b2f84cb1b2c2921611a6e898ed71b7c9
				"Izuelu ia Iibha
Makutu: O Jimbangi ja Jihova ka xikina ku tambula milongo mba ku a saka
Kidi: Etu tu sota milongo iambote phala etu ni phala o muiji uetu. Kioso ki tu kata, tuene mu sota asaki ene mu saka kiá mauhaxi sé ku ta manhinga. Tuejiia kuila o akua ku saka ene mu bhanga ioso ni ioso phala ku saka kiambote o athu ku mundu uoso. Mu kidi, o maukexilu ene mu saka nau o Jimbangi ja Jihova ene mu bhanga ué kiambote ku jihaxi ja ka mukuá. Lelu mu jixi javulu o jihaxi a mu dituna kua ta manhinga
... (878 chars skipped) ... 
kuzuela kuila, o haxi ua-nda kufua mba ua-nda disanza mukonda dia ku xikina mba ku dituna ku tambula manhinga.
^ kax. 11 Tanga The Journal of Thoracic and Cardiovascular Surgery, Volume 134, No. 2, pp. 287-288; Texas Heart Institute Journal, Volume 38, No. 5, p. 563; Basics of Blood Management (Itumu ia Tokala ia Lungu ni ku Langa o Manhinga), p. 2; ni Continuing Education in Anaesthesia, Critical Care & Pain, Volume 4, No. 2, p. 39.
Mukonda Diahi o Jimbangi ja Jihova ka Xikina ku Tambula Manhin
... (878 chars skipped) ...
keji tokala ngó ku Jimbangi ja Jihova, maji jihaxi joso kiene kieji ku a saka.”
O Jimidi ni jimidi ja ji dotolo ku mundu uoso ene mu bhaka o manhinga phala ku bhanga pelasá se ku ta manhinga ku mukutu ua muthu. O ukexilu iú ua ku saka ene mu u kaiela ué katé jixi ja katunda. Saí athu ki Jimbangi ja Jihova ene mu sola o ukexilu iú ua ku saka.
Di longe dingi
Ihi i zuela o Bibidia ia lungu ni ku tambula manhinga?
Maukexilu engi a ku saka sé manhinga
O ukexilu ua ku saka sé manhinga ua muia ku pholo"	565686ca1aaddbaad43657e2c97d9fc6
				"O Jikidistá ji di monekena ‘bhu pholo ia athu oso.’ (1Ko 4:9) Mu kiki, ki tu tokala ku sasumuka, se o mukuá dibhata u tu talela mu njanena, mba u tuivuidila kudima dia dibhitu. Sai jinzo, nange jene mu kala ni jimakina ni ji koloneta, ji kuatekesa o mukuá dibhata ku tu mona, ku tuívua, ni ku ngalavala o ima i tu zuela. O jipondo ja kaiela, jilondekesa o maukexilu ambote u tu tena kulondekesa, kioso ki tu bhixila bhu dibhitu dia muthu.—2Ko 6:3.
• O UKEXILU UÉ (Fi 1:27):
Xila o mukuá dibhata; kana kuzongola. Kana kudia, kunua, kuzuela mu mutelembe, mba kusoneka jinjimbu bhu dibhitu dia mukuá dibhata
• O IMA I U ZUELA (Ef 4:29):
Kioso ki u bhixila bhu dibhitu dia muthu, kana kuzuela kima ku ki mesena kuila, o mukuá dibhata u kivua. Sai aboki, kioso kia bhixila bhu dibhitu dia muthu, a batula o maka a mu dikunda ni mukua, phala kusokejeka kiambote o ibanzelu iâ, ia lungu ni ima ia-nda zuela"	c8dc8487dad64d6b937dfb73b11152e7
				"Ibanzelu ia Iibha
Makutu: O Jimbangi ja Jihova kene mu bhanga fesa ia Natale, mukonda ka xikina kua Jezú.
Kidi: Etu tu Jikidistá. Tu xikina kuila o athu a tena ngó ku bhuluka mukonda dia Jezú dia Kristu.—Ikalakalu 4:12.
Makutu: Enu mua mu uanuna o miji mu ku longa o athu phala ka bhange o fesa ia Natale.
kidi: Etu tua mesena kuila miji ioso i kala kumoxi, ni kikuatekesu kia Bibidia, etu tu a suínisa ku kala ni ukamba uambote mudiâ.
Makutu: Ki mua-nda sanguluka ni ku kala ni kutululuka mu’axaxe k
... (529 chars skipped) ... 
tumu phala ku bhanga lembalasa ia kufua kuê, ka tu tumu phala ku bhanga fesa ia uvualukilu uê.—Luka 22:19, 20.
O Jipoxolo ja Jezú ka kexile mu bhanga fesa ia Natale. O divulu, Nova Enciclopédia Católica, diambe kuila,“
o fesa ia Natale a mateka ku i bhanga kuala o mutuameni ua ngeleja ia Katolika Libério ku muvu ua 243 [K.K.],
” kioso kia bhiti hama jiiadi ja mivu, tundé kiafu o poxolo ia subhukile mu ixi.Se ku kima kilondekesa kuila, Jezú uafu ku 25 kia mbeji ia Kaiiadi, o Bibidia ki izuela o k
... (529 chars skipped) ...
hala ku bhana valolo ku kidi. (Nzuá 4:23, 24) Sumbala, tua mesena kuijiia o ibanzelu ia akuetu ia lungu ni etu, maji tu kaiela o milongi ia Bibidia, né muene se kiki ki tu bhangesa ku di tungula mua’xaxi k’athu.
Sumbala ki tu bhanga fesa ia Natale, maji tu xila ió a mu i bhanga, mukonda kala muthu uala ni ibanzelu iê ia lungu ni maka enhá. Etu tu xila oso a mesena ku bhanga o fesa ia Natale.
Di longe dingi
Ihi i Longa o Bibidia ia Lungu ni Fesa ia Natale?
Saí Kima Kia Beta-o-Kota o Natale Ndenge"	c4e58150b8f0507358a85c69ae3d8645
				"IÚ Poxolo Phetele uemana bhobha, ni makamba ku dima diê. Maji mukonda diahi o diiala ua fukamena Phetele? Muéne ua tokalele ku bhanga kiki? Eie uejiia se muéne nanhi?
O diiala didi Koloneliu. Muéne kabhitangu ka masoladi a Loma. Koloneliu k’ejidile Phetele, maji a mu tumina ku mu ixana kubhata diê. Ndoko tu tale se kiebhi ki kia bhiti.
O akaiedi a dianga a Jezú, exile Jijudé, maji Koloneliu ki mukuá Judé. Maji muéne ua zolele Nzambi, iu uakexile ué ku mu bhingila, iu ua bhangele ué, ima iambote 
... (964 chars skipped) ... 
tuluka ku sabhalalu, ni uambe: ‘Eme ngi muthu mua mu mu sota. Mueza mu bhanga ihi?’ Kioso o maiala kia jimbulula kuma o anju iambela Koloneliu phala ku ixana Phetele ku inzo iê, Phetele ua xikina kuia nâ. Mu kizuua kia kaiela-ku, Phetele ni makamba mê ai mu kunda Koloneliu mu Sezaleia.
Koloneliu uongeka o ndandu jê ni makamba mê. Kioso Phetele kia bhixila, Koloneliu u takajana nê. Muéne u fukama bhu inama ia Phetele kála ki ua mu mona bhabha. Maji Phetele uixi: ‘Emana; Eme ngi diiala ngó.’ Kiene
... (964 chars skipped) ...
 tua tokala ku dilonga dia ujitu ua Phetele kua Koloneliu?
Ibhuidisu ia mukua
- Tanga Ikalakalu 10:1-48.
Ihi idikisa o izuelu ia Phetele mu divulu dia Ikalakalu 10:42, ia lungu ni kikalakalu kia kuboka o njimbu ia mbote ia Utuminu? (Mat. 28:19; Marku 13:10; Ikalakalu 1:8)
- Tanga Ikalakalu 11:1-18.
Ukexilu uahi uedikisa Phetele kioso o ilongesu ia Jihova ia lungu ni akua Jixi jengi ka kexile luua Jikidistá, ni kiebhi tua tokala ku kaiela o phangu iê? (Ikalakalu 11:17, 18; 2 Kol. 10:5; Efe. 5:17)"	5e2fe817e203146e16320fc7b19ac1c1
				"UKEXILU WA UKIDISTÁ NI UKUNJI WETU–MILONGI PHALA O YÔNGE Kamusasadi 2016
Ifika ia bhebhuluka ia Mulangidi! kixanu kia kuia mu iônge mu kilunga ni ifika ia mbandu, Longa o Kidi kia lungu ni ihi i bhita n’etu kioso ki tu fua. Sola o jindunge, phala kusoneka i ua-nda zuela.
O VALOLO IA MAK’Â NZAMBI
O divulu dia Jisabhu 3 di tu tangela kuila, Jihova ua-nda tu besoala mukonda dia ku mu dielela. Kiebhi ki u tena kuijiia se ua dielela muene kua Jihova ni muxima ué uoso?
O VALOLO IA MAK’Â NZAMBI
O divulu dia Jisabhu kibatulu 7, di zuela ia lungu ni muzangala uehela o muxima uê kubhukumuka o itumu ia Jihova. Ihi i tu dilonga ku musoso iú?
O VALOLO IA MAK’Â NZAMBI
O divulu dia Jisabhu 16 dizuela kuila, kua beta kukala ni unjimu, o ulu ndenge. Mukonda diahi o unjimu u tunda kua Nzambi uala ni valolo ia dikota?
O VALOLO IA MAK’Â NZAMBI
O kutululuka kua mundu ua Jihova ki kumoneka mu ki ngó. Kioso ki kumoneka maka tu tena kusota ndunge mu Mak’â Nzambi, phala kubheka o kutululuka.
O VALOLO IA MAK’Â NZAMBI
Mukonda diahi o mon’a a tokala ku mu bazela phala ku mu longa kiambote? O divulu dia Jisabhu 22 muala milongi ia tokala phala o jitata.
UENDELU UA UKIDISTÁ
Kalakala ni kalatá kaka, ithangana ioso phala ku kuatekesa o athu kuijiia o Mak’â Nzambi ni kubokona mu kijimbuete kietu."	17914264f0b372cd8f04bcd29bff0761
				"Muimbu ua 151 ni Musambu
Izuelu Phala Kumateka (Ithan. 3 mba 2)
O VALOLO IA MAK’Â NZAMBI
“Sotenu Jihova Kioso o Kizuua Kia Njinda iê, Kiluua Kiza”: (10 ithan.)
[Xika o vidiu, Kilomboluelu Kia Divulu Dia Sofoniia.]
So 2:2, 3—Sotenu Jihova, sotenu o kuiuka ni kubatâma (Sentinela 15/02/01 pág. 18-19 parág. 5-7)
[Xika o vidiu, Kilomboluelu Kia Divulu Dia Ajeu.]
Tokuesa o Milongi ia Nzambi: (8 ithan.)
So 1:8—Kiebhi kia tu dimuna mu velusu íii? (Sentinela 15/11/07 pág. 11 parág. 3)
Aj 2:9—Mu maukexilu
... (127 chars skipped) ... 
ág. 3)
Ihi i ua di longo ia lungu ni Jihova, mu kitangelu kia Bibidia kia semana íii?
Ihi dingi i ua di longo mu kitangelu kia Bibidia kia semana íii?
Kitangelu Kia Bibidia: (Ithan. 4 mba 3) Aj 2:1-14
KUMBIDILA O MILONGI ÍII MU UKUNJI UÉ
Pelepalala o Ifika ia Mbeji Íii: (15 ithan.) Mbandu ni jingivuidi, ia lungu ni “Ifika ia Bhebhuluka.” Xika o jividiu jilondekesa kiebhi kia bhana o madivulu, bhinga ku jingivuidi phala kuzuela o jipondo ja beta-o-kota. Suinisa o aboki oso kubhana o Despertai! No
... (127 chars skipped) ...
u.
UENDELU UA UKIDISTÁ
Muimbu ua 30
Ibhindamu ia Kilunga: (Ithan. 5)
O Dimi Dia Zele Diongeka Athu, di Bheka Kutululuka (So 3:9): (10 ithan.) Diskursu dio katule mu Mulangidi ua 01 ua Kakuinhi ka 2012, mbandu 19, kaxi 4. Xika o vidiu, Jinguma ja Kituka Makamba (Jw.Org > ji Vidiu > IBHUIDISU NI MISOSO).
Milongi ia Bibidia mu Kilunga: (30 ithan.) O Utuminu ua Nzambi ua mu Tumina Kiá! kr kibat. 22 kaxi 8-16
Kubhitulula ni Kuzuela o Milongi ia Semana Ia-nda Kaiela (Ithan. 3)
Muimbu ua 136 ni Musambu"	8474137d64d11d230fab600f61cce31b
				"O kikalakalu kia beta-kota kia Jezú kiexile kiahi?
Muéne ua tundu kuebhi?
Jezú uexile muthu uahi?
MU NGONGO muala athu avulu akua fuma. A mukuá a ejiia kiambote mu sanzala, mba mu ixi mua kala. A mukuá a ejiia ku mundu uoso. Maji o kuijiia ngó o dijina dia muthu mukuá fuma, ki kilombolola kuma eie ua mu ijiia. Ki kilombolola ué kuma eie uejiia o ukexilu uê ni ífua iê.
2 Athu mu ngongo ioso, evu kiá kima kia lungu ni Jezú Kristu, sumbala kua bhiti kiá 2.000 ja mivu tundé kia kexile mu ixi. Maji a
... (6150 chars skipped) ... 
ana ni tat’ê mu ukexilu uavulu, o Mona iú ua diulu uedikisa o ídifua ni ukexilu ua Tat’ê.
14 O Mona umoxi-élele ua Jihova, ua xisa o diulu mu vondadi iê, iu uéza mu ixi kála muthu muxitu. Maji nange u dibhuidisa, ‘Kiebhi kia tena o muthu mu nzumbi, ku mu vuala kála muthu mu xitu?’ Phala ku bhanga kiki, Jihova ua bhange madiuanu. Muéne ua tumikisa o muenhu ua Mon’ê ua dianga tundé ku diulu, ni ua mu tula mu mala dia kilumba kia muzeletete mukuá Judé, a mu ixana Madiia. Ka mu vuala ni diiala. Mu k
... (6150 chars skipped) ...
ukonda diahi tu tena kuzuela kuma se tuijiia Jezú, tu tena ué kuijiia kiambote Jihova?
16. Njimbu iahi ia beta-kota ia boko Jezú, ni kuebhi kua tundu o milongi iê?
17. Kuebhi kua kexile mu longa Jezú, ni mukonda diahi ua kolokotele mu ku longa akuâ?
18. Ídifua iahi ia Jezú ia beta ku ku uabhela dingi?
19. Ihi i londekesa kuma Jezú ua thandanganhele ni ibhidi ia athu?
20, 21. Phangu iahi ia xisa Jezú ia lungu ni ku belesela Nzambi?
22. Ihi ia bhange Jezú mukonda dia ku kolokota katé mu ufuilu uê?"	9c321e8f1c5df85a7efeb736c5818f9d
				"MUKONDA DYAHI KIMA KYAMBOTE KUBHANGA KIKI: Kyoso o adilongi a Bibidya kya pelepalala, ene a tena kutendela dingi kyambote o maka ni kulembalala o ima ya dilongo. Kyoso ene kyaya ni kutendela ni kulembalala dingi, ki kya-nda bhonza phala ene kukula dingi. Né mwene kyoso kya a batizala, ene a bhingi kupelepalala jinga o milongi ya yônge, ni sidivisu ya kuboka, phala n’a tene ‘kukolokota kudilanga.’ (Mat 25:13) Mu kiki, kyoso ene kyejiya kudilonga kyambote, ni kukala ni ukexilu wa kudilonga, kwa-nda ku a kwatekesa ku mwenyu wâ woso. Tundé kya ku dimatekenu, twa tokala kukwatekesa o maxibulu metu kukala ni ukexilu wa kupelepalala o milongi ya Bibidya ya-nda dilonga.
KIEBHI KI TU TENA KUBHANGA KIKI:
Bhana phangu yambote. (Lo 2:21) Pelepalala mu kubanza o ibhindamu ya dixibulu dyé. (Kikalakalu Kietu Kia Utuminu 11/15 difwe 3) Mwehele n’a mone o divulu dyé di wa pelepalala
Mu swinise kupelepalala. Kyoso ki mu mateka kudilonga, mu tangele kyá kwila, o kupelepalala kubhanga mbandu mu kudilonga kwenu, mu jimbulule o mbote ijila mu kupelepalala o milongi. Mu bhane jindunge jya kyebhi kya tena kukatula kithangana phala kupelepalala. Say aboki a bhana o madivulu mâ ku maxibulu, mu kithangana kya kudilonga phala n’a mone o mbote ya kupelepalala. Mu ximane kyoso mwene kya pelepalala
Mu londekese kyebhi kya tokala kudipelepalala. Tundé mu dimatekenu, aboki avulu a sola kizuwa kya kudilonga, phala kulonga o maxibulu kyebhi kya tena kupelepalala o milonga ya-nda dilonga"	01182667373f238aa215a0813ad61015
				"OMAIALA iá, ala mu ibhidi. Se ka lenge a-nda fuá. Ene alondi akua Izalaiele, o muhatu ua mu a kuatekesa Lahaba. Lahaba ua tungu ku mulundu ua mbanza ia Jedikó. Ndoko tu tungunune mukonda diahi o maiala iá, ala mu ibhidi.
Kua kambele ngó bhofele phala akua Izalaiele kuzaúka o Ngiji ia Njolodá ni ku bokona mu ixi ia Kanana. Maji ande dia ku bokona, Josuué ua tumu alondi aiadi. Muéne ua ambela: ‘Ndenu mu tale kia kala o ixi, ni mbanza ia Jedikó.’
Kioso alondi kia bokona mu Jedikó ene endele kubhata
... (513 chars skipped) ... 
aiala ai ni lusolo ku dima diâ.
Kioso kia tundu, Lahaba ua bande ni lusolo ku thandu dia’nzo. Muéne uambela alondi, ‘Eme ngejiia kuma Jihova ua-nda mi bhana o ixi íii. ‘Etu tuevu ioso ia bhange muéne kia kukutisa o Kalunga Kakusuka, ni kiebhi ki mua tundu ku Ijitu, ni ki mua jibha jisobha Sihone ni Hoke. Eme nga mi bhange mbote, nga mi dióndo, ngi kanenenu kuma mua-nda ngi bhanga ué mbote. Bhululenu tat’etu ni mam’etu, ni jiphange jami ja mala ni ja ahatu.’
O alondi a kanena ku a bhulula, maji L
... (513 chars skipped) ...
 tumina Lahaba ku bhanga, ni ihi ia tambuijila muéne?
- Kiebhi Lahaba kia kuatekesa o maiala aiadi, ni ihi ia bhingi muéne?
- Kikanenu kiahi kia bhangele o alondi aiadi kua Lahaba?
Ibhuidisu ia mukua
- Tanga Josuué 2:1-24.
Kiebhi o kikanenu kia Jihova kio soneke mu divulu dia Makatukilu 23:28, ia di kumbidila kioso akua Izalaiele kia bhânge ni akua Jedikó? (Josu. 2:9-11)
- Tanga Jihebeleu 11:31.
Kiebhi o phangu ia Lahaba i bandekesa o ku beta-kota kia kixikinu? (Lom. 1:17; Jih. 10:39; Tii. 2:25)"	b6e23b53e081e77cfdd5e14adb71200c
				"Mukonda diahi o ifumbe akexile mu a bukula o inama ande dia kua jibha?
Ia lungu ni kithangana kia kexile mu jibha Jezú ni ifumbe iiadi ku taka, o divulu dia Matesu, Marku, Luka ni Nzuá, alondekesa kuila o Jijudé “a [bhingi] Pilatu a a bukujule o inama, a a katule-ku.”
O kitumu kia Jijudé kia zuelele kuila, o kimbi kia kifumbe kia fuile ku taka, ‘ki ki tokalele ku xala bhulu dia taka, kana.’ (Matendelelu 21:22, 23) O Jijudé nange akexile mu kumbidila uá o kitumu kiki katé ku ió a a jibhile ku tak
... (311 chars skipped) ... 
ala mu divua ndolo iavulu mukonda o pezu iâ ioso i kala mu jipheleku jojo. Phala ku bhuima, ene a tokalele ku di sunga bhulu. Maji se o inama a i bukuile, ene keji tena ku bhanga kiki. Kienhiki eji fua mukonda dia ku kamba o ku bhuima
Kiebhi o masoladi kia kexile mu luua ni mbalafunda?
O mbalafunda, o uta ua kuatekesa Davidi ku jibha o dizonda Ngoliia. Nange Davidi ua di longo o ku luua ni uta iú mu undenge uê kioso kia kexile mu kuinga o jimbudi.
O mbalafunda ia kexile mu londekesa ué o ixi ia 
... (311 chars skipped) ...
nhunga o mbalafunda bhulu ni ku takula ngoji imoxi, o ditadi anga ditunda ni nguzu iavulu ni kuia kuoso kua lozela o disoladi.
Ku Oriente Médio a kande-ku makungu ia a sange-ku matadi akexile mu a ta ku jimbalafunda mu kithangana kia ita m’ukulu. O masoladi akexile ni uhete a lozele matadi akexile mu tula dikanga ku 160 mba 240 a ji kilómetulu ku ola. Akua ku tokuesa o Bibidia ka xikina kuila o ji mbalafunda jexile kala mifula, maji tua tokala kuijiia kuila o ji mbalafunda jexile mu jibha muéne."	2ec06380908d376e57b79ce32fb727ba
				"O kuila o ima i sanga o jingijiie koxi’a mavu i kuatekesa o misoso i tanga o Bibidia?
O kadivulu ka zuela maka alungu ni ima io sange koxi’a mavu (Biblical Archaeology Review) kambe kuila “50” a athu a a tumbula mu Mikanda ia Hebalaiku, o jingijiie a sange ima koxi’a mavu ia londekesa kuila o athu enhó akexile muene ku muenhu m’ukulu. Ku athu enhá, kua kexile 14 kia ji sobha ja Judá ni Izalaiele, kala Davidi ni Ezekiia, ni athu a kambele kua ejiia kiavulu ku athu kala Menaheme ni Peka. A sange u
... (382 chars skipped) ... 
anda ia Ngeleku i tumbula athu avulu ene mua tanga ku misoso ia mundu, kuala ué ima iavulu ilondekesa kuila ene akexile muene ku muenhu
Tundé thembu kuxi kia kambe o jihoji mu jixi ji tanga o Bibidia?
Sumbala lelu ki tu sanga dingi jihoji mu Izalaiele, maji mu Mikanda Ikola tu sanga-mu 150 a ididi mua tumbula o jihoji, kiki kilondekesa kuila o asoneki a Bibidia ejidile kiambote o jihoji. Maji nzungule ia izuelu íii ifika ngó, maji saí ibatulu ia Bibidia i tanga athu a di sangele muene ni jihoji.
... (382 chars skipped) ...
Próximo akexile mu seta o ima iâ ni fikula ia hoji. O jindobhi mua kexile mu ta ji fikula ja jihoji, akexile mu fuamesa na-ju o Njila ia ji sabhalalu ja mbanza ia Babilonha m’ukulu.
O ji Crusados akexile mu tomba o jihoji mu ixi ia Palestina ku disukilu dia hama 12 K.K. Nange o jihoji ja jimuka ku ixi ienioió kioso kia bhiti o muvu ua 1300. Maji katé ku hama 19, mu ixi ia Mezopotamiia ni Sídia o ji hoji akexile hanji mu ji tumbula, ku jixi ja Irão ni Iraque akexile mu ji tumbula katé ku hama 20."	871405cf181b939b3c0d31883b02807a
				"MILONGI IA KIBATULU
Jihova uene mu suluka ni ku tu bhana falamenda ji tua bhindamena phala ku longa athu a ifuxi ioso, madiembu ni madimi
O ASONHI mu Jeluzaleme akexile mu xikina mu ioso ievuile. Akua Ngalileia akexile mu zuela kiambote o dimi dia asonhi, mukonda dia kiki o njimbu ia kexile mu tula, ia kexile mu tula muene ku mixima ia jingivuidi jâ. Mu Pendekoxi ua 33 K.K., o maxibulu a tambuile o ujitu ua kuzuela mu madimi avulu—kilondekesu kia kuila Nzambi ua kexile mu a kuatekesa. (Tanga Ika
... (7211 chars skipped) ... 
ku kalakala mu usuku.” O milongi ia suluka ni ku jimbulula kuila: “Saí kizuua mu mbeji ia Kakuinhi, a bhange madivulu avulu, A Verdade Que Conduz a Vida Eterna, o ia bhingile ndenge, a tenesa kazunda kamoxi ka madivulu ndenge!” Maji kumuvu 1982, a bhangele kiá 100 ja mazunda ja divulu didi mu 116 ja madimi.Mu 14 dia mivu tunde ku muvu 1968 katé ku muvu 1982, o divulu, A Verdade Que Conduz a Vida Eterna, dia kuatekesa kazunda kamoxi ka athu ku kala aboki a Utuminu.
10 Ku muvu 2005, kua moneka kik
... (7211 chars skipped) ...
ula ni ku tanga o madivulu metu.
Saí madivulu a mukuá a kuatekesa kiavulu o aboki ku longa kiambote o Bibidia, kala: A Arpa de Deus (a di bhange ku muvu 1921), o divulu: “Seja Deus Verdadeiro” (a di bhange ku muvu 1946), o divulu: Poderá Viver Para Sempre no Paraíso na Terra (a di bhange ku muvu 1982), ni divulu, Kuijiia Kuambata ku Muenhu ua Kalelaku (a di bhange ku muvu 1995.)
Tanga O Mulangidi 15 ua Kavua ua 2013, mbandu 23, kaxi 13, phala kuijiia o milongi ia ubhe ia lungu ni akua “dibhata.”"	460ae444c141b6e897a5f3b5a4edfb91
				"O MULANGIDI Kamoxi 2015 | Ihi i Banza Nzambi ia Lungu ni Ita?
Ua-nda diuana mu kuijiia o itambuijilu ia Bibidia.
COVER SUBJECT
Mivu iavulu ku dima, Nzambi ua tendelesa o mundu uê kuluua ita. Maji mu kubhita thembu, Jezú ua tendelesa o athu kuzola o jinguma jê. Ihi ia bhiti?
COVER SUBJECT
Sumbala o ibanzelu ia Nzambi ia lungu ni ita ki i lungulukile, maji mu ku Kamba kukuatekesa o Jijudé kulondekesa kuila o ima ia lungulukile.
Mukonda diahi Zuze ua tuamene ku bhuta o muezu ande dia kuia kua Falaó? Kioso o Bibidia ki tanga kuila o tat’a Timote uexile “Ngeleku,” o kuila kiki kilombolola kuila muéne a mu vualele mu ixi ia Ngelexia?
THE BIBLE CHANGES LIVES
Pawel Pyzara ua uabhele o usuéia, ni makanha ni kumesena ufunu ua fuma. Nga banze kulungulula o muenhu uami kioso ki nga di te mu jinvunda ni dinake dia mala"	7b92c295e047ba33a17bd1eb102800c7
				"Tundé ukulu Jihova ua mesenene kuila o muiji u kala ni kithangana kia kukala kumoxi, phala ku di suínisa mu nzumbi, ni kusuínisa o ukamba uâ ku muiji. (Matendelelu 6:6, 7) Mukonda dia kiki, o Jimbangi ja Jihova ene ni kizuua phala kubhanga o ubhezelu ku muiji
Kiki, kiene o kithangana kia kuzukama kua Jihova. ‘Zukamenu kua Nzambi, muéne n’a mi zukame ué.’ (Tiiaku 4:8) Tu beta kuijiia Jihova, kioso ki tu di longa o ídifua iê ni ima iene mu bhanga, bhu kaxi ka Bibidia. Phala kumateka o ubhezelu uê 
... (185 chars skipped) ... 
 muiji u tena kutanga mbandu ia kibatulu. Mu kusuka-ko oso ku muiji a zuela ia di longo mu Bibidia.
Kiki, kiene o kithangana kia ku di zukama dingi ku muiji. O mala ni ahatu, ni jitata ni tuana a suínisa o ukamba uâ kioso kia di longa o Bibidia ku muiji. Kithangana kia kusanguluka, kia kutululuka, kiene o kima kia beta kota kia tokala kubhanga ku muiji mu semana. O jitata a tokala kusola o milongi phala kuzuela ni tuana tua i tala ioso ku muiji, saí ithangana a tena kudilonga O Mulangidi ni Desp
... (185 chars skipped) ...
isukilu? U tena kuzuela ni tuana tuê o maka ene mu bhita nau bhu xikola, ni kiebhi kia tena kudibhana nau. Mu tena ué kuimba o mimbu ia-nda kuimba mu iônge, ni kudia kioso ki mu zubha o ubhezelu ku muiji.
O kithangana kiene mu bhanga mu kubheza Jihova kumoxi semana joso, ia-nda kuatekesa oso ku muiji kuuabhela o mak’â Nzambi, ni kutambula mabesá.
Mukonda diahi tuala ni kizuua kia ubhezelu ku muiji?
Kiebhi o jitata kia tena kubhangesa kuila o ubhezelu ku muiji, ki kala kithangana kia kusanguluka?"	11722ad1975e2465ea6c95d6834dbefc
				"Ibanzelu ia Iibha
Makutu: O Jimbangi ja Jihova kene mu bhanga o fesa ia Phasu, mukonda ene ki Jikidistá.
Kidi: Etu tu xikina Jezú Kristu kuila Kibhamuenhu uetu, kienhiki tu di bhakula mu ku ‘kaiela o makanda mê.
’—1 Phetele 2:21; Luka 2:11.
Makutu: Enu ki mu xikina kuila Jezú a mu fukununa.
Kidi: Etu tua xikina ku difukunukinu dia Jezú, o difukunukinu dia Jezú di bandekesa o kixikanu kietu, tu londekesa o valolo ié mu kuboka.—1 Kolindo 15:3, 4, 12-15.
Makutu: Enu ki mua zolo an’enu, kienhiki mu 
... (129 chars skipped) ... 
 kuatekesa n’a sanguluke.—Tito 2:4.
Mukonda Diahi o Jimbangi ja Jihova Kene mu Bhanga Fesa ia Phasu?
O fesa ia Phasu iene mu bhanga lelu ka i soneka mu Bibidia.
Jezú ua tumu akaiedi’ê ku lembalala o kufua kuê, kana o difukunukinu diê. Etu tu bhanga o Fesa ia Lembalasa ia kufua kuê, mu ku kaiela o kalendalu Lunar akexile mu ka kaiela m’ukulu.—Luka 22:19, 20.
Etu tuejiia kuila o ijila ia ku bhanga o fesa ia Phasu iene mu kaiela athu lelu, ia tundu ku jiphagão, mukonda dia kiki Nzambi ua iibhila o 
... (129 chars skipped) ...
a mona athu a mu mu bheza ni ima ia iibhila muéne.— Makatukilu 20:5; 1 Jisobha 18:21.
Etu tuejiia kuila o ukexilu uetu ua ku dituna kubhanga fesa ia Phasu, a u soneka mu Bibidia, u tu suínisa ku kala ni “unjimu ua kidi, ni ku kala ni kilunji kiambote
” mu veji dia ku kaiela o ijila ia athu. (Jisabhu 3:21; Matesu 15:3) Sumbala tu zuela ni athu ia lungu ni fesa ia Phasu, maji tu xila o athu a sola ku bhanga o fesa íii.—1 Phetele 3:15.
Di longe dingi
Ihi i Zuela o Bibidia ia Lungu ni Fesa ia Phasu?"	ed8046405d2586bb6569fab788be49b3
				"Akua Izalaiele a kexile mu kikangalakata mu 40 a mivu. A buikisile kiá jimbanza javulu. Mu kithangana kiki, ene a kexile kiá kua zukamene o Mulundu ua Mouabhe ku mbandu ia tundila-kumbi, ia Ngiji ia Njolodá, kiexile o kithangana kia tokalele phala kubokona mu ixi ia Kanana. Balake o Sobha ia Mouabhe, ua kexile ni uôma kuila eji mu tambula o ixi, mukonda dia ene. Mu kienhiki muene uexana diiala dijina diê Balamu, phala kuloka akua Izalaiele.
Maji Jihova uambela Balamu: ‘Eie ku tokala kuloka akua 
... (384 chars skipped) ... 
é muene ni maka a mu tangele kia Jihova. O anju ia Jihova ia moneka mu njila mu veji jitatu. Balamu ka mono o anju, maji o bulu ia muene o anju. Kia dianga, o bulu ia tundu mu njila, i iai mu iangu. Mu kusuluka, o bulu anga i di phupha ku ditádi, o kinama kia Balamu anga ki naminina ku ditádi. Mu kusuka-ku, o bulu ia butama mu kaxi ka njila. Mu kithangana kienhókio, Balamu ua beta o bulu ni mbangala.
Mu veji ia katatu, Jihova ua bhangesa o bulu kuzuela. O bulu iebhuidisa Balamu: ‘Mukonda diahi u
... (384 chars skipped) ...
i o anju iambe: ‘Ndaie ku Mouabhe, maji kále u zuela ngó kia ku tumu Jihova.’
O kuila Balamu ua dilongo disá? Kana. Kioso kia bhiti o ima íii, Balamu ua loka dingi Izalaiele mu veji jitatu, maji Jihova ua bhangesa o izuelu iê iaiibha kukala mabesá. Mu kusukaku akua Izalaiele a buikisa akua Mouabhe, anga Balamu a mu jibha. Ki kieji kala kima kiambote, se Balamu ua belesele Jihova?
“Alukenu, mu di lange ku luímbi, mukonda o muenhu ua muthu ki u tundu mu unvuama uê ua kuvula o jimbongo.”—Luka 12:15"	2aa969655af0b391b07bf454dd53f3ce
				"O kuila o Bibidia i tena ku ku kuatekesa kukala u kamba dia Nzambi?
SAI ATHU A XIKINA KUILA . . .
ka tena kukala makamba a Nzambi mukonda amba kuila akua ituxi. A mukua amba kuila Nzambi kene mu tu bhana valolo. Ihi i u banza?
IHI I LONGA O BIBIDIA
Nzambi “o kikutu kiê u ki jituina athu oso aiuka muxima.” (Jisabhu 3:32) Tu tena kukala tu makamba a Nzambi, se tu mu belesela.
IHI DINGI I TU LONGA O BIBIDIA?
Nzambi ua mesena kukala kamba dietu.—Tiiaku 4:8.
Mu kukala Kamba dietu, Nzambi uala polondo phala ku tu kuatekesa ni ku tu loloka.—Jisálamu 86:5.
O makamba a Nzambi, a zola o ima i zola Nzambi a zemba ue o ima ia zembe Muene.—Loma 12:9."	350b5dd7bb2887a47baa38c8a16a7148
				"DESPERTAI!
Zuela: O Despertai! didi phala eie.
Kibhuidisu: Tala o kibhuidisu ku mbandu ia 2. Ihi i u banza?
Tanga: Lu 7:35
O Despertai! didi, di jimbulula kiebhi o kibatulu kiki, kia lungu ni Bibidia.
DESPERTAI!
Kibhuidisu: Mudiê, o kuila kima kiambote kukaiela o milongi íii?
Tanga: Mat 6:34
Zuela: [Jikula o mbandu iambe “O Conceito da Bíblia Sobre
Bibidia i Longa
Kibhuidisu: Athu avulu a xikina kuila kuene Nzambi, u tena ku mu zukama. Uejiia kuila o Bibidia i tu tendelesa kuzukama kua Nzambi?
Tanga: Tii 4:8a
Zuela: O divulu didi, a di bhange phala ku tu kuatekesa kuijiia Nzambi bhu kaxi ka Bibidia. [Jimbulula o kibatulu kia 1, kia divulu Bibidia i Longa.]
SONEKA I UA-NDA ZUELA MU UKUNJI
Sola o ifika, phala kusoneka i ua-nda zuela."	203eafa5ed2b7c32bc1d85fd8665f03f
				"Lelu, kala ku hama ya dyanga etu we twala ni ujitu wa kulondekesa henda ku jiphange jetu a bhita ni mavuwa. (Nz 13:34, 35) Tala o vidyu, Kulondekesa o Henda mu Ibhangelu—O Kikalakalu Kya ku Kwatekesa ku Kikôlo kya Caribe phala kumona kyebhi o Jikidistá kya kwatekesa o jiphange jâ a tungu mu kikôlo kya Caribe, mu kusuluka tambwijila o ibhwidisu ya kayela:
Ihi ya bhiti ni jiphange mu kikôlo kya Caribe mukonda dya Kalemba a k’exana Irma ni Kalemba Maria?
Kyebhi Jihova kya kwatekesa o jiphange jetu mu kikôlo kya Caribe bhu kaxi ka jiselevende jê?
Kyebhi o yó a bhiti mu mavuwa, a mono o henda ya londekesa o jiphange jâ?
Jiphange jikuxi a dibhakula mu kikalakalu kiki kya kukwatekesa yó a bhiti mu mavuwa mu kikôlo kya Caribe?
Kyebhi etu enyoso tu tena kubhanga mbandu mu ukunji wa kukwatekesa?
Mu kumona o vidyu, kyebhi ki wa divu mu kubhanga mbandu ya kilunga kiki kyavulu o henda?"	267a11e8b2d1125d408e21b78a4491f9
				"Kala kilunga kiala ni kibuka kia tufunga, mba kibuka kia mala kiala ku pholo. Makuinhi a iiadi a ilunga, a tenesa kibuka kimoxi kia ilunga, dikuinhi dia ibuka ia ilunga, a tenesa kibatu kimoxi kia ilunga.
O kibuka kia utuminu u bhana itendelesu ni milongi ia Bibidia, kibuka kia athu kia Jimbangi ja Jihova, a sidivila ku Mbonge ia Jimbangi ja Jihova ku mundu uoso, ku Estados Unidos, ku Nova York.
DI LONGE DINGI
A NANHI A MU BHANGA O VONDADI IA JIHOVA LELU?
Tu diongeka kumoxi phala kudilonga o Mikanda Ikola, ni ku di suinisa mudietu. A-nda ku tambulula ni ngala ioso!"	8c56aed39edcba00c2e611815a5b0405
				"Mukonda diahi Jihova ua bheka diluviu dia buikisa o mundu mu izuua ienióio? Ku dimatekenu dia muiji, kua moneka maka a dikota—o maka alungu ni kubhanga o mbote ni kuiibha. Amoxi kála Adá, Eva, ni mon’â Kaini a solo kukala ku mbandu ia kuiibha. Maji a mukuá kála Abele ni Noué a solo kukala ku mbandu iambote. Athu avulu a kituka athu aiibha, mukonda dia kiki, Jihova ua buikisa athu oso aiibha. O mbandu íii ia-nda tu kuatekesa kuijiia kuila Jihova u tala o mbandu i tu sola ni kuila muene ka-nda kuehela kuila o kuiibha kutolola o mbote.
IN THIS SECTION
DISÁ 4
Nzambi ua xikina o sata ia bhana Abele maji ka xikina o sata ia Kaini. Kioso Kaini kia mono kuila Nzambi ua xikina ngó o sata ia Abele njinda ia mu kuata iu ua bhange kima kiaiibha.
DISÁ 5
Kioso o jianju ja iibha ki ja kazala ni ahatu mu ngongo, ene a vuala ana a kituka mazonda. O usuéia ua dibandekesa mu ididi ioso. Maji Noué uexile muthu uambote—muene ua zolele Nzambi ni ku mu belesela.
DISÁ 6
O Diluviu dia bhange 40 a izuua ni 40 a mausuku ni kunoka. Noué ni muiji uê akexile m’oxi ia álaka muvu umoxi ndenge. Mu kusuka-ku Nzambi ua a tangela kutunda-mu."	a892540027d9e94543df6ac774660b37
				"TALA! o naviio iala mu ibhidi! Ia mu bukujuka! Ua mu mona athu a tuka mu menha? A kamúkua a bhixila kiá mu palaia. O kuila Phaulu uala bhabha? Tu tale ihi ia mu bhita ni muéne.
Lembalala kuma, Phaulu ua bhitile mivu iiadi mu kaleia, mu Sezaleia. Kuenhoko, muéne ni jipelêzu ja kamúkua a a tele mu naviio ia a tumikisine mu Loma. Kioso kia kexile mu bhita mu kizanga kia Keleta kua moneka kitembu. O kitembu kia suínine kiavulu, katé ué o endexi katenene ku endesa o naviio. Ka tenene ku mona o muanha
... (567 chars skipped) ... 
lele ku di bunda ku matadi mu usuku mukonda dia kitembu, kienhiki a takula o jingunji. Mu kimene a mono kizanga. Ene a fikisa kuambata o naviio ku palaia.
Kioso ene kia zukama ku mavu, o naviio ia di bundu ku mulundu ua museke ni ia naminina. O mafuta a mateka ku bula o naviio. O kabhitangu uambe: ‘Uoso uejiia ku zóua a zóue katé ku palaia. A kamúkua a tuka ué ni a kuate ku mabaia a naviio ni a zóue.’ Kiki kiene kia bhangele. Kienhiki, 276 a athu akexile mu naviio a bhuluka kála kia kanena o anj
... (567 chars skipped) ...
tile ni Phaulu kioso o kitembu ki kia tululuka?
Ibhuidisu ia mukua
- Tanga Ikalakalu 27:1-44.
Kiebhi o kidielelu kietu ki kolokota mu kidi kia Bibidia kioso ki tu tanga o musoso ua lungu ni njila ia Phaulu mu Loma? (Ikalakalu 27:16-19, 27-32; Luka 1:3; 2 Tim. 3:16, 17)
- Tanga Ikalakalu 28:1-14.
Se akua ixi ia Melita, a tenene ku bhanga o mbote kua poxolo Phaulu ni ió akexile nê, ni ‘henda ioso,’ o Jikidistá lelu a tokala ué kuidikisa ihi, ni kiebhi? (Ikalakalu 28:1, 2; Jih. 13:1, 2; 1 Phe. 4:9)"	5f8c4a72941bd97a57756ba8cdc7ecbb
				"KUA BHITI 10 dia mivu, tundé o Sobha Nabukodonozolo kiambatele oso a dimuka akua Izalaiele katé mu Babilonha. Tala ihi ia mu bhita-mu! Jeluzaleme a i te túbhia. Akua Izalaiele a subhuka, a ambatele kála abhika mu Babilonha.
Lembalala-kiu kuma íii iene ia dimuine o jipolofeta ja Jihova, kuma ieji bhita se ene ka xisa ku bhanga o ima iaiibha. Maji akua Izalaiele ka beleselele o jipolofeta. Ene a kolokotele kubheza o jinzambi ja makutu, Jihova kana. Kienhiki, o mundu a tokalele ku a kaxtikala. Tua 
... (1476 chars skipped) ... 
kumbi!
Jihova uambe, ‘O mundu iu, kala mu ngi xila.’ ‘Ene ka mu bhanga ngó ima iaiibha, maji a mu i bhanga muene mu tembulu iami!’ Kienhiki-phe, Jihova ua kanena: ‘Ene a-nda mona o nguzu ia njinda iami. Ki nga-nda kala ni henda iâ, kioso kia-nda ku a buikisa.’
Kua bhitile ngó mivu itatu, kioso Jihova kiedikisa kua Izekiiele o ima íii, akua Izalaiele a bhukumukine o Sobha Nabukodonozolo. Kienhiki, muéne uai mu bhânga nau. Kua bhiti muvu ni sambuadi dia mbeji akua Babilonha a bulu o ilumbu ia Jelu
... (1476 chars skipped) ...
 xala sé muthu, ni mu thembu ikuxi?
Ibhuidisu ia mukua
- Tanga 2 Jisobha 25:1-26.
Nanhi uexile Zedekiia, ni ihi ia bhitile ni muéne, ni kiebhi kiki kia kumbidila o kikanenu kia Bibidia? (2 Jis. 25:5-7; Ize. 12:13-15)
Jihova ua tatela nanhi mu ituxi ioso ia bhangele Izalaiele? (2 Jis. 25:9, 11, 12, 18, 19; 2 Mal. 36:14, 17)
- Tanga Izekiiele 8:1-18.
Kiebhi o Kidistándade a kaiela akua Izalaiele a xisa o ubhezelu ua kidi, phala kubheza o muanha? (Ize. 8:16; Iza. 5:20, 21; Nzuá 3:19-21; 2 Tim. 4:3)"	c932717dcec36b1bb17d17f4deaa7a6d
				"Muimbu ua 154 ni Musambu
Izuelu Phala Kumateka (Ithan. 3 mba 2)
O VALOLO IA MAK’Â NZAMBI
“Kala ku Mesu a Zele, Kolokota Kudilanga mu Nzumbi”: (10 ithan.)
[Xika o vidiu, Kilomboluelu Kia Divulu Dia Nahumu.]
[Xika o vidiu, Kilomboluelu Kia Divulu Dia Habakuke.]
Hab 2:1-4—Phala kubhuluka mu kizuua kia Jihova, kia kufundisa, tua tokala ku “kinga” o kizuua kiki (Sentinela 15/11/07 pág. 10 parág. 3-5)
Tokuesa o Milongi ia Nzambi: (8 ithan.)
Na 1:8; 2:6—Kiebhi kia buika o mbanza ia Ninive? (Sentinela 1
... (283 chars skipped) ... 
longo mu kitangelu kia Bibidiakia semana íii?
Kitangelu Kia Bibidia: (Ithan. 4 mba 3) Hab 2:15–3:6
KUMBIDILA O MILONGI ÍII MU UKUNJI UÉ
Umbangi ua Dianga: (Ithan. 2 mba 1) Muiji uê u Tena ku Zediua—Xisa kibhuidisu, phala kukunda o muthu.
Kukunda o Muthu: (Ithan. 4 mba 3) Muiji uê u Tena ku Zediua—O Kadivulu ko bhane kioso kia zuela ni muthu mu veji ia dianga.
Diskursu: (Ithan. 6 mba 5) Mulangidi 03/16 mban. 3-5—Diambu: O Kuila u Tena ku Kuatekesa mu Kilunga Kiê?
UENDELU UA UKIDISTÁ
Muimbu ua 40

... (283 chars skipped) ...
inu ua Nzambi ua mu Tumina Kiá! kibat. 22 kaxi 1-7
Kubhitulula ni Kuzuela o Milongi ia Semana Ia-nda Kaiela (Ithan. 3) Tangela o jingivuidi kuila, mu mbeji ia Kaiadi tua-nda bhanga kikalakalu kia katunda, kia kubhana o Despertai! O vidiu ia-nda londekesa kiebhi ki tua-nda bhana o Despertai! i tua-nda mona mu semana ia kaiela, ia-nda kala kiá mu kijimbuete kia JW Library, tundé kizuua kia 30 ia mbeji ia Kamoxi. O aboki a tokala kubhanga nguzu phala kubhana o kadivulu kaka.
Muimbu ua 54 ni Musambu"	66d9964cc41736a246a6c72e341cd5aa
				"O VALOLO YA MAK’Â NZAMBI
“O Kwila Eye wa mu Bhanga Nguzu Phala Kutambula o Mabesá?”: (10 ithan.)
Di 32:24—Jakobo wa bhânge ni anju (w03 15/8 25 §3)
Di 32:25, 26—Jakobo ka bhwila katé kya tambula o dibesá (it-1 578 §5)
Di 32:27, 28—Jakobo a mu besowala mukonda dya kukolokota kwê (it-2 450 §9)
Tokwesa o Milongi ya Nzambi: (10 ithan.)
Di 32:11, 13-15—Kyebhi ki tu tena kukayela o phangu ya nguzu ya Jakobo mu kubhanga o paze? (w10 15/6 22 §10-11)
Di 33:20—Mukonda dyahi Jakobo wexana o kalatódyo “Nzam
... (60 chars skipped) ... 
kitangelu kya Bibidya kya semana yiyi ya lungu ni Jihova Nzambi, mba kima kyengi ki wa dilongo ki u tena kutangela akwenu mu ukunji?
Kitangelu Kya Bibidya: (Ithan. 4 mba 3) Di 32:1-21 (th milongi ya 5)
KUMBIDILA O MILONGI YIYI MU UKUNJI WÉ
Vidyu Phala Kubhana Umbangi wa Dyanga: (Ithan. 5) Mbandu ni jingivwidi. Xika o vidyu, mu kusuluka bhanga o ibhwidisu yiyi ku jingivwidi: Kyebhi Iliza kya zwela ni kidi kyoso mu kubhana umbangi? Kyebhi Iliza ni Madiya kya di kwatekesa mu kubhana o umbangi?
Kuku
... (60 chars skipped) ...
ge phala kubhana umbangi. (th milongi ya 12)
Kukunda o Muthu mu Veji ya Dyanga: (Ithan. 5 mba 4) Mateka ni ndunge phala kubhana umbangi. Zwela ya lungu ni vidyu, Kyebhi Kya Longa o Bibidya? (maji kana ku i xika.) (th milongi ya 16)
WENDELU WA UKIDISTÁ
“Kyebhi o Kima Kya Beta Dingi Kota Phala Eme?”: (15 ithan.) Mbandu ni jingivwidi. Xika o vidyu Ta Kupholo o Jimbambe jé mu Nzumbi.
Milongi ya Bibidya mu Kilunga: (30 ithan.) w18.06 3-6 §1-10
Izwelu ya sukina (Ithan. 3 mba 2)
Mwimbu wa 15 ni Musambu"	2a8bccd114aff9af5cbb67af8ff0fedd
				"Mukonda ka tenene kuzuela dimi dia Juda, a zuela ngó o dimi dia kifuxi kiâ.—Neh. 13:24.
O kukamba kutendela kiambote o milongi ia Bibidia mu dimi di tua mu dilonga, kiluezu kia dikota, mukonda ku tena kuzozesa o ukamba uetu ni Jihova. Kioso Nehemiia kia vutuka mu Jeluzaleme, muéne ua mono kuila, saí tuana, kejiidile kuzuela o dimi dia Hebalaiku. Kuma o ana ka kexile mu tendela o Mak’â Nzambi, o ukamba uâ ni Jihova ua zozele. (Neh. 8:2, 8) Saí jitata a mu sidivila mu ilunga ia madimi engi, a mono
... (730 chars skipped) ... 
a kazola Jezú, phala uoso u mu xikana, a mu bhulule ku ituxi. O sata íii, i kuatekesa o athu kubhanga o ukamba ni Jihova, ni kutambula o muenhu ua kalela-ku. (Nzuá 6:44, 65; Loma 6:23) Jihova ua tu zolo kiavulu! Sumbala tu akua ituxi, ni kuila tua fuama kufua, Jihova ua mono kuila, tu tena kubhanga ima iambote. (Jisá. 103:10) Muéne ua tu kuatekesa kuijiia o njimbu iambote ia lungu ni Jezú, ni sata ia kukula ia bhana. Kioso ki tua mateka kuxikina Jezú ni ku mu kaiela, tua mateka ué kukingila o mu
... (730 chars skipped) ...
adi ni mukuâ, a tele o mienhu iâ mu iluezu, phala kubhulula o jiphange jâ. Mu kifika, ene ejiidile kuila, athu avulu mu mbanza ia Listra, a mesenene kua jibha. Maji né kiki, ene a vutuka mu mbanza iii, phala kusuinisa o maxibulu a ubhe ni kua kuatekesa kukolokota mu ukamba uâ ni Jihova. (Ika. 14:19-22) Mu kubhita thembu mu mbanza ia Efezo, o muenhu ua Phaulu ua kexile mu iluezu, mukonda dia mundu ua kexile ni njinda iavulu. Maji né kiki, muéne ua suinisa o jiphange jê.—Ika. 20:1. w16.11 1:10, 11"	8681117ec9c120ff3fe4b7b185eb506e
				"Madivulu ni Tumikanda phala ku di Longa o Bibidi
Di longe o Bibidia mbandu ni mbandu, bhu kaxi ka madivulu ni tumikanda iu tena ku ji katula.
Kuebhi ku tu sanga o itambuijilu ia ibhuidisu ia beta o kota ku muenhu?
Kadivulu ka ku Tokuesa Phala o Jimbangi ja Jihova—A ka Bhange ku 2014
Kixanu Phala o Kiônge Kia Dikota ni Kia Jixi jengi
Tuimbe kua Jihova--(55 a Mimbu)
Kisoneku Kia Kiônge Kia Dikota Kia 2014
O kuila ku hádia o hadi ia-nda ku bhua?
Milongi iebhi i zediuisa o muiji?
Nanhi ua mu tumina o mundu?
Ihi i u banza ia lungu ni Bibidia?
A Nanhi a mu Bhanga o Vondadi ia Jihova Lelu
Tanga o Mikanda Ikola Izuua Ioso—2014
Saí ima io lungulule ku madivulu ala mu internete, nange ku ua-nda i sanga mu madivulu u uala nau"	acf962d9a0449b7b4a544a43501bdde2
				"Matesu 22:41-45
IHI I WA TOKALA O KUBHANGA?: Pelepalala o mixima ya jingivwidi ande dya kutanga. Kwatekesa o jingivwidi kumona o valolo ya velusu.
KYEBHI KI WA TOKALA O KUBHANGA?:
Xinganeka se mukonda dyahi wa-nda tanga o velusu. Lombolola o velusu ande dya kutanga phala kukwatekesa o jingivwidi kutonginina kyambote o pondo i wa mesena kujimbulula mu velusu.
Londekesa kwila o ima i wa mu zwela ya tundu mu Bibidya. Mu kuzwela ni muthu u xikina Nzambi, mu kwatekese kumona kwila o i wa mu zwela ya tundu mu Bibidya. Mu kubhanga kiki wa-nda londekesa kwila o unjimu woso u tunda mu Mak’â Nzambi.
Zwela ima i bhangesa o muthu kumesena kutanga mwene o velusu. Bhanga kibhwidisu a-nda ki tambwijila mu velusu i wa-nda tanga. Tumbula maka u tena kwa batula kyoso ki wa-nda tanga o velusu, mba tumbula kitumu a-nda kilombolola mu jivelusu ji wa-nda tanga."	da1a3eddaee18e59874777c31a971a3d
				"Janet uambe: “Kioso tat’etu kiafu, mu kubhita tu izuua muadi uami ua ngi tangela kuila ueji sota muhatu uéngi. Mu kubhita izuua, sé ku ngi lekela, ua longela o izuatu iê iu uai, ua ngi xisa ubheka ni tuana tuiadi.” Janet ua mateka o kukalakala maji o kitadi kia kexile mu nganhala, ki ki sokele phala kudikila kiambote o tuana tuê. Muéne ka bhiti ngó mu ibhidi ia lungu ni kukamba kitadi. Muéne uambe: “Ikalakalu ioso ia lungu ni muiji, eme nga kexile mu i bhanga ubheka uami, kiki kia kexile mu ngi 
... (1850 chars skipped) ... 
u tu kuatekesa ni kudielela kuila muéne ua-nda tu besoala mukonda dia kixikanu kietu kua muéne. Etu tua tokala ku dielela kuila, muéne uala ni vondadi ni kutena kua ku tu kuatekesa. O ‘ku samba sé kufula’ kulondekesa kuila, tuala ni kixikanu kia kidi kua Nzambi.
IHI ILOMBOLOLA O KUKALA NI KIXIKANU KUA NZAMBI
Maji o kixikanu kilombolola ihi? O kixikanu kilombolola ‘kuijiia’ Nzambi ni ku mu mona kála muthu ua kidi. (Nzuá 17:3) Tu dianga kubhanga kiki, mu kudilonga o ibanzelu ia Nzambi i tu sanga m
... (1850 chars skipped) ...
atu a xala atudi.”
Janet uambe: “O i beta-o-kota ku ngi kuatekesa, o kuijiia kuila Nzambi ‘tata ia jihukunhi o dilemba dia ahatu a xala atudi.’ Muéne nuka ua-nda tu xisa kála kia tu xisa muadi uami.” (Jisálamu 68:5) Janet uejiia kuila Nzambi kene mu tu diangula “ku kima kiaiibha kioso-kioso.” Maji “muène ubhana kiavulu” unjimu ku athu oso ni kua bhana “nguzu i lenda ioso” phala ku tu kuatekesa kudibhana ni maka a moneka ku muenhu uetu.
Maji ihi i tu bhanga se tua thandanganha mukonda dia mavuua?"	7bc416b6519e8e57d7b57c2721385b64
				"O kuila o kitangelu kié kia Bibidia ki ku bhekela usudi, mba kusanguluka? O kusanguluka kuijila mu ukexilu uambote ua kutanga. Tu mone se ihi i u tena kubhanga phala kuuabhela dingi o kitangelu kié.
Sola Bibidia io lungulule ni kidi kioso, ki i bhonzo ku i tendela. Se u tanga divulu diala ni izuelu iavulu ia bhonzo mba izuelu iókulu kiá, eie kua-nda kala ni vondadi ia kutanga o divulu didi. Mu kiki, sola Bibidia iala ni izuelu ia bhebhuluka i u tendela kiambote, i tula ku muxima ué, io lungulule
... (553 chars skipped) ... 
 Athu avulu a uabhela kuívua o milongi ia Bibidia kioso kiendela mu maximbombo, kioso kia mu sukula, mba kubhanga kima kioso-kioso kia ehela kuívua. O kuila u tena kufikisa o maukexilu iá?
Tokuesa o milongi i ua mu tanga. O jifalamenda ja kutokuesa o Bibidia, ji tena ku ku kuatekesa kukatula mbote mu kitangelu kié. Kuene jimapa ja jixi jo tange mu Bibidia. O jimapa jiji ja-nda ku ku kuatekesa kusanga ididi, ni kuijiia se kithangana kiahi kia bhiti o misoso i ua mu tanga. O milongi iala mu kadivu
... (553 chars skipped) ...
esena kutanga o Bibidia mu ukexilu kala kia bhitile o misoso. U tena kufikisa o maukexilu iá?
^ kax. 4 Athu avulu a xikina kuila, o Bibidia Tradução do Novo Mundo da Bíblia Sagrada io lungulule ni kidi kioso, ki i bhonzo ku i tendela. O Bibidia íii, io bhange ku Jimbangi ja Jihova, iala kiá mu 130 a madimi. Eie u tena kukatula kópia ia Bibidia íii mu kijimbuete kia jw.org mba kukatula bhu kaxi ka falamenda ia JW Library. Mba, se ua mesena, o Jimbangi ja Jihova a tena ku ku bhana-iu ku bhata dié."	b30413f17c25ea318566165abcb86342
				"Se ua mesena kuzuela n’etu, kuia mu iônge ietu, kudilonga o Bibidia mba ku tuijiia kiambote, o mbandu íii ia-nda ku kuatekesa. Tua kuixana ué phala kuia mu jifiliiale jetu phala kumona kiebhi ki kalakala o kilunga kietu.
Jimbangi ja Jihova—Filiiale
Tu sanguluka kiavulu kukuatekesa ió a mesena kuijiia o Bibidia mba o kikalakalu kietu kia kuboka ku mundu uoso. Sola mbandu imoxi kuluiji phala kudikunda ni Jimbangi ja Jihova mu diembu dié.
Bhinga muthu phala ku ku longa o Bibidia, sé kufuta kitadi
Sota Kididi kia Ubhezelu kia Jimbanga ja Jihova
Sota kuijiia o kizuua ni kididi kia-nda bhita o Lembalasa kia Kufua Kua Jezú
Sota kuijiia o kizuua kia-nda bhanga o kiônge kia dikota kia Jimbangi ja Jihova
Ndé mu kunda o filiiale ietu
Tu xinde mba tu sonekene mu kukaiela o jinjila jala ku luiji"	fed93404d2837058b0c2def68180ef18
				"O kuila mu kifika kia lungu ni “tuana tua jimbua” Jezú ua kexile mu xinga o muhatu?
Sai kizuua Jezú ua kexile mu diembu dia tokalele mu ixi ia Sidia, dikanga dia ixi ia Izalaiele. Kuenhoko kueza muhatu mukua Ngelexia ua mu bhingi kikuatekesu. Jezú ua mu tambuijila ni kifika kia kexile mu sokesa o athu kexile Jijudé ni “tuana tua jimbua.” Mu Kitumu kia Mozé, o jimbua akexile mu ji mona kala musekanda. (Ijila 11:27) Maji o kuila Jezú ua mesenene kuxinga o muhatu muenhó mukua Ngelexia ni athu a kam
... (695 chars skipped) ... 
u dia ku ixete i lalumuka ku meza a ngana jâ.”—Matesu 15:27, 28.
O kuila poxolo Phaulu ua bhana itendelesu iambote kioso kia tangela akua naviiu phala k’ende o njila mu musanza ua kalunga?
Sai kizuua poxolo Phaulu ua kexile muia ku Loma. O naviiu akexile mu i kungulula ku mabhuku mukonda dia kitembu kia nguzu. Kioso kiemana mu mbandu a kalunga, Phaulu uambe kuila sembele se endele kizuua kiengi. (Ikalakalu 27:9-12) O kuila kiki kiexile kitendelesu kiambote?
O athu akua kuendela mu jinaviiu ejidi
... (695 chars skipped) ...
 tokalele kuendela mu kalunga. Maji mu izuua ia 15 ia mbeji ia Katutu ndu mu kizuua kia 11 kia mbeji ia Kamoxi, ni izuua ia 11 ia mbeji ia Katanu katé mu kizuua kia 26 kia mbeji ia Kasambuadi, iexile ithangana ia bhonzo. Kuma Phaulu ua kexile mu kuenda njila javulu mu kalunga, mu kiki uejidile kiambote o kidi kiki. O kabhitangu ni ngana ia naviiu nange ejidile ue kiambote o ima iii, maji ka bhana mátui mu itendelesu ia bhana Phaulu. Mukonda dia kiki o naviiu ia boba mu menha.—Ikalakalu 27:13-44."	a23e2d85e7ade95b4ddd61dd2a465990
				"29:18-20
Se Jihova ua besoala kifuxi kia athu kexile abhezi’ê, ka-nda besoala ue o jiselevende jê ja fiiele, mu kikalakalu kiene mu bhanga?
IMA IA BHANGE AKUÁ BABILONHA
A tolola o mbanza ia Tilu
IMA I NGI BHANGA
Phala kukala fiiele, ima iebhi i nga tokala kutolola?
IMA IA BHITI NI AKUÁ BABILONHA
Akuá Babilonha a bhiti 13 kia mivu mu mbanza ia Tilu, maji a tale hadi iavulu
O masoladi akuá Babilonha a a kuama
Akuá Babilonha ka a futu kima
IMA I NGA XISA
Ima iebhi i nga xisa phala kusidivila Jihova?
KIEBHI JIHOVA KIA BESOALA AKUÁ BABILONHA?
Jihova ua a bhana o jimbote ja Ijitu
MABESÁ U NGA TAMBULA KUA JIHOVA
Kiebhi Jihova kia ngi besoala?"	9c3e8a516d77d53e965a9a14909ccd49
				"IMA ioso iambote i tuala na-iu ia tundu kua Nzambi. Muéne ua bhange o muanha phala ku bhana o mukengeji mu kizuua, ni dieji, ni jithéthembua, phala o mukengeji mu usuku. Katé ué Nzambi ua bhange o ixi phala tu kale-mu
Maji o muanha ni dieji ni jithéthembua ni ixi, ki iexile o ima ia dianga ku bhanga Nzambi. Uejiia se ima iahi ia dianga ku bhanga? Nzambi ua dianga ku bhanga athu kála muéne. Etu ki tu tena ku a mona, kála ki tu tena ku mona Nzambi. Mu Bibidia, athu iâ a exana ji-anju. Nzambi ua bh
... (401 chars skipped) ... 
 mua kexile ngó kalunga konene mu ixi ioso. Maji, Nzambi ua mesene kuila athu a kala mu ixi. Kienhiki, muéne ua mateka ku iudika ima phala etu. Ihi ia bhange?
Mu dianga, o ixi ia bhingile mukengeji. Kienhiki, Nzambi ua bhange mukengeji ua muanha phala ku muika o ixi. Muéne ua bhange kiki phala ku kale muanha ni usuku. Nzambi ua bhange o mavu ku thandu a menha a kalunga.
Ku dimatekenu, ki mua kexile kima mu ixi. Kála kidikisa o fikula. Ki mua kexile ithulu, mba mixi, né iama. Ki mua kexile ué mbi
... (401 chars skipped) ...
kia mateka Nzambi ku iudika o ixi phala o iama ni athu?
Ibhuidisu ia mukua
- Tanga Jelemiia 10:12.
Idifua iahi ia Nzambi i tu mona mu ibhangelu iê? (Iza.40:26; Lom. 11:33)
- Tanga Kolose 1:15-17.
Ki kuatekesu kiahi kia bhele Jezú mu kibhangelu, ni kiebhi kiki ki tu kuatekesa ku muijiia? (Kol. 1:15-17)
- Tanga Dimatekenu 1:1-10.
Kiebhi kia tukuluka o ixi? (Dim. 1:1)
Ihi ia bhiti mu kizuua kia dianga kia kibhangelu? (Dim. 1:3-5)
Zuela ihi ia bhiti mu kizuua kia kaiadi kia kibhangelu. (Dim. 1:7, 8)"	f778dd7c8674348b89a59b111770dce9
				"Kioso Solomá kia kexile mu bheza Jihova, mu ixi ia Izalaiele mua kexile kutululuka. Maji Solomá ua kazala ni ahatu avulu akua jixi jengi, o ahatu iá a kexile mu bheza iteka. Bhofele-bhofele, Solomá ua lungulula o ukexilu uê, ua mateka ué kubheza iteka. Jihova njinda ia mu kuatele. Muéne ua tangela Solomá: ‘O Utuminu ua Izalaiele a-nda u tambula ku muiji ué, ni ku u uanuna mu mbandu jiiadi. Nga-nda bhana o mbandu ionene ku selevende ié, anga o muiji ué ua-nda xala ngó ni mbandu iofele.’
Jihova ua
... (474 chars skipped) ... 
 Jelobouamu! Mu kienhiki, Jelobouamu ua lengela ku Ijitu. Mu kubhita kithangana, Solomá uafu, mon’ê Lobouamu ua kituka sobha. Kioso Jelobouamu kievu kuila, Solomá uafu, ua vutuka mu Izalaiele.
Adiakime mu Izalaiele a tangela Lobouamu: ‘Eie se u talatala kiambote o mundu, ene a-nda ku kala fiiele.’ Maji o minzangala a kudile kumoxi ni Lobouamu a mu ambela exi: ‘Eie ua tokala kukala u muthu ua teme! Nemesa dingi o ikalakalu iâ!’ Lobouamu ua belesela o kitendelesu kia makamba mê. Muéne ua talatala 
... (474 chars skipped) ...
 kexile ni uoma kuila, ene eji mu bhanga ufe ni kuzokela Lobouamu. Mu kienhiki, muéne ua bhange ngombe, anga ua tangela o mundu uê: ‘Jeluzaleme iala dikanga. Enu mu tena kubheza bhabha.’ O mundu ua mateka kubheza o ngombe ia ulu, a xisa dingi Jihova.
“Ki mu sote ku di ta mu kikalakalu kimoxi ni iá a kambe kuxikana, kala enu uenu mua sokela-nâ. Kuma o kuiuka ku kala kiebhi mu kisangela ni kubhengalala? . . . Mba o muxikani u kala ni kima kiahi kumoxi ni ió ua kambe o kuxikana?”—2 Kolindo 6:14, 15"	84df12456f290b486fe55a2235b29690
				"IHI I UEJI BHANGA?
Tala o kifika kiki: O jitata ni makamba a Júlia ene mu zuela kuila muéme ua “bhele” kiavulu. Maji kioso Júlia kia ditala mu lumuenu u dimona kala ua nete kiavulu mu kiki muéne u zuela: “Kala ngi bhela ni lusolo!”
Júlia ua mesena kubhela “kilu jiiadi” mu kiki, ua mu bhanga ioso ni ioso phala kutena kubhela, katé muene saí izuua kadié . . .
Eie se uexile mu kididi kia Júlia, ihi i ueji bhanga?
XINGANEKA!
Ki kima kiaiibha kuthandanganha ni pholo ié. Mu kidi, o Bibidia i ximana ki
... (784 chars skipped) ... 
 ua mukuá u ua mu dielela. O Bibidia i zuela: “Dikamba u zola mu thembu joso; o undandu u di monekena mu jiphaxi.”
Langa O Kima Kia Beta Kota Ki Uala Na-kiu!
Mu kidi, o u uabhesa kiavulu muthu, ko pholo iê kana maji o ukexilu uê. Tala o musoso ua Abisalone, mon’â Sobha Davidi. O Bibidia i zuela:
“Ki bhuala muthu a mu ximana o kuiuka kua kuuabha o mukutu ni pholo. . . . Ka moneka ngó kisemu.”
—2 Samuuele 14:25.
Maji o munzangala iú muxima uê uezalele ni kudizangeleka, luímbi, uexile muthu ua kamb
... (784 chars skipped) ...
udia ngó bhofele mba kudituna kudia phala kukala ni mukutu ua iuka?
Se ua kexile ni kutena, ihi i ueji lungulula ku pholo ié mba mukutu? (Xinda o ima i ueji lungulula.)
KULEBHA
KUNETA
NDEMBA
MUKUTU
PHOLO
KIKONDA
Se ua tambuijila kiene mu ibhuidisu iiadi ia dianga, eie ua xindi ima itatu mba iuana i ueji lungulula ku pholo mba mukutu, ijiia kuila: Athu a mukuá ka mu ku mona kala ki ua mu dimona eie mudié. Aluka, kana kuthandanganha kiavulu ni pholo mba ni mukutu ué ni kubhanga ima iavulu iaiibha."	a4b05bb59eb7a0e22390fc7d0ddd025b
				"Ima ioso ia bhangele o Jifalizeu iexile phala kutambula fuma ia athu. Se a bhangele ima iambote, o athu a tokalele ku kijiia. Ene exile mu samba mu ididi mua kexile athu avulu, phala ku a mona. O Jifalizeu exile mu bhaka misambu ia lebha mu mútue, anga a i bhitulula mu malombe ni mu ikoka mua kexile athu eji ku a evua. O athu a sasumuka kioso Jezú kia ambela: ‘Kanenu kusamba kala kiene mu bhanga o Jifalizeu. Ene a banza kuila, Nzambi ua-nda ku a evua mukonda dia kuzuela kiavulu maji ki kiene. O 
... (52 chars skipped) ... 
izuelu mu musambu. Jihova ua mesena kuila, mu zuela o ima iala ku mixima ienu.
‘Mua tokala kusamba kiki: “Tata ietu uene mu diulu, dijina dié a dixile. Utuminu ué uíze. Vondadi ié a i bhange bhoxi kala kiala ku i bhanga ku diulu.” Jezú ua ambela kuila, ene a tokalele kusamba mu kubhinga o mbolo ia kizuua ni kizuua, kubhinga o muloloki ua ituxi, ni ibhindamu iamukuá ia muenhu.
Jezú uambe: ‘Ki mu fule o kusamba. Suluke-nu ni kubhinga ima iambote kua Tata ienu Jihova. Jitata joso a uabhela kubhana 
... (52 chars skipped) ...
ê u mu bhinga mbolo, u mu bhana ditadi? Mba se mon’a ua mu bhingi mbiji, u mu bhana nhoka?’
Mu kusuluka, Jezú ua jimbulula o disá: ‘Enu-phe sumbala mu akuá ituxi, muejiia kubhana ima iambote ku an’enu, manhi Tat’enu Jihova, ka kala kota mu kubhana o nzumbi ikola kua ió oso a mu bhinga? Ioso i mua tokala kubhanga, o kubhinga ngó kua muene.’ O kuila ua mu kaiela o kitendelesu kia Jezú? Ima iahi i u bhinga mu musambu?
“Bhinga, nda a ku bhane; sota, nda u sange; phupha, nda a ku jikuile.”—Matesu 7:7"	74449ca6fd1abdbf53a29ed73c35ca0c
				"Kioso Adá ni Eva kia a kaie mu jaludim ia Edene, ene a mateka kuvuala ana avulu. O mona uâ, ua dianga Kaini, ua kituka kidimakaji, o mona ua kaiadi, Abele, ua kituka mubhidi ua jimbudi.
Sai kizuua, Kaini ni Abele a bhana jisata kua Jihova. Eie uejiia se sata ihi? Ujitu ua katunda. Jihova ua sangulukile ni ujitu ua Abele maji ka sangulukile ni ujitu ua Kaini. Kiki kia bhangesa Kaini kukala ni njinda iavulu. Jihova ua tangela Kaini kuila, o njinda iê ieji mu bhangesa kuta kituxi. Maji Kaini ka belesela kana.
Mu kiki, Kaini ua tangela Abele: ‘Tuende ku mábhia.’ Kioso kia kexile ngó kiiadi kiâ ku mábhia, Kaini ua jibha phang’ê. Ihi ieji bhanga Jihova? Jihova ua mu bhana kaxtiku iu ua mu tumikisa dikanga dia muiji uê. Kaini keji vutuka dingi kubhata.
Ihi i tua dilongo? Tu tena kukala ni njinda se tu mona kuila o ima ki ia mu bhita kala ki tua mesenene. Se tu mona kuila tua mu kala ni njinda, mba se muthu u tu tangela kuila tu akua njinda, tua tokala kubhanga ioso phala kueha o ukexilu iú uaiibha, phala ki u tu bhangese kuta kituxi.
Abele ua zolele Jihova iu ua kexile mu bhanga ima iambote. Mukonda dia kiki Jihova ka-nda mu jimba. Nzambi ua-nda bheka dingi Abele ku muenhu kioso o ixi ki ia-nda kala palaízu.
‘Ndé hanji u bhange paze ni mukuenu, uíze kiua u bhane o ujitu ué kua Nzambi.’—Matesu 5:24"	191d92e2b21a8763f3a9d1ba6e371969
				"Saí kizuua mu usuku, o Sobha Nabukodonozolo ua loto nzoji. O nzoji ia lotele ia kexile mu mu thandanganhesa kiavulu, mukonda dia kiki, muene ka tenene kuzeka. Muene uexana jinganga jê anga ua a tangela uixi: ‘Ngi jimbuluilenu o nzoji.’ Ene a mu ambela exi: ‘Sobha, tu tangele o nzoji i ua loto.’ Maji Nabukodonozolo ua ambela uixi: ‘Kana! Ngi jimbuluilenu enu, se ki mu ngi jimbulula-mi, nga-nda mi jibha.’ O jinganga a mu ambela dingi, exi: ‘Tu tangele o nzoji i ua loto, anga tu i jimbulula kokué.’
... (688 chars skipped) ... 
xi: ‘Kana kujibha o jinjimu. Eme ngi tena kujimbulula o nzoji ia sobha.’ O selevende uambata Daniiele katé kua Nabukodonozolo. Daniiele ua tangela sobha uixi: ‘Nzambi ua ku londekesa o hádia. Nzoji iê ien’íii: Eie ua mono o kiteka kionéne kiala ni mutué ua ulu, o phetu ni maku a phalata, o mala ni matabela a ngôndo, o inama ia felu, ni makanda a inama a fungisa ni felu ni utuma. Mu suluka, sai ditadi dia tundu ku mulundu, anga dia bukujula o makanda a inama a kiteka. O kiteka a ki sasujula kia k
... (688 chars skipped) ...
da xalela-ku katé ku hádia ni hádia.’
Nabukodonozolo ua bhetama bhoxi bhu pholo ia Daniiele. Nabukodonozolo uambe: ‘Nzambi ié ua londekesa o nzoji íii kokué. Sé-ku Nzambi kála muene.’ Mu veji dia kujibha Daniiele, Nabukodonozolo ua mu tula ku pholo dia jinjimu joso ja ixi ni atuameni a kibatu kia Babilonha. U tena kumona kiebhi Jihova kia tambuijila o musambu ua Daniiele?
“Jinzumbi jaiibha anga ji bongoluela o jisobha bhu kididi a k’ixana mu mbimbi ia Hebeleu exi Alumajedone.”—Dijingunuinu 16:16"	aafff49bc0fd808c9e56f55aac4dbd36
				"O VALOLO YA MAK’Â NZAMBI
“Di Langyenu-phe En’wenu, ni Kilunga Kyoso”: (10 ithan.)
Ik 20:28—O tufunga a langa o kilunga (Mulangidi 01/06/11 difwe 24 kaxi 5)
Ik 20:31—O tufunga a langa o kilunga “mu mwanya ni mu usuku” (Mulangidi 15/01/13 difwe 31 kaxi 15)
Ik 20:35—O tufunga a tokala kukala polondo phala kukwatekesa akwá (Testemunho Cabal Cap. 21 pág. 172 parág. 20)
Tokwesa o Milongi ya Nzambi: (8 ithan.)
Ik 19:9—Kyebhi poxolo Phawulu kya bhana phangu ya mukalakadi wa swina, ni kwila ka bhonzele? 
... (233 chars skipped) ... 
mana yiyi?
Ihi dingi i wa dilongo mu kitangelu kya Bibidya kya semana yiyi?
Kitangelu Kya Bibidya: (Ithan. 4 mba 3)Ik 19:1-20
KUMBIDILA O MILONGI YIYI MU UKUNJI WÉ
Kukunda o Muthu mu Veji ya Kayadi: (Ithan. 3 mba 2) Mateka ni ndunge phala kubhana umbangi. Mu kusuluka, mu bhane Kalatá phala kukunda o JW.ORG.
Kukunda o Muthu mu Veji ya Katatu: (Ithan. 3 mba 2) Sola o kibatulu ki wa-nda tanga, ni kibhwidisu phala ku mu kunda dingi.
Kulonga o Bibidya: (Ithan. 6 mba 5) Vondadi ya Jihova Disá 15
WENDE
... (233 chars skipped) ...
) Mukonda dyahi o tufunga a tokala kusuluka ni kulonga akwá? Kyebhi o tufunga kya tena o kukayela o phangu ya Jezú, kyoso kya longa o jipoxolo jê? Ukexilu webhi wa tokala kulondekesa o jiphange, kyoso kya a longa? (Ik 20:35; 1Ti 3:1) Ima yahi i tena kulonga o tufunga ku jiphange? Kyebhi o tufunga kya tokala kumona o jiphange a mwa longa?
Milongi ya Bibidya mu Kilunga: (30 ithan.) Longa o Twana Twê Disá 2
Kubhitulula ni Kuzwela o Milongi ya Semana Ya-nda Kayela (Ithan. 3)
Mwimbu wa 127 ni Musambu"	b5e75c4fdfa4d51be1bc53af7f079237
				"Eme a ngi vwalela mu kanzo ka mixi, mu kambonge ka Liberty, mu mbanza ya Indiana, ku Estados Unidos. Kyoso kya ngi vwala, o jitata jami a kexile kyá ni mona umoxi wa diyala ni kiyadi kya ahatu. Mu kusuluka mame’tu wa vwala dingi phange jami jiyadi ja mala, ni kasule ketu ka muhatu.
KYOSO ki nga bokona mu xikola, o ima ki i kexile mu lunguluka kyavulu. O jikoleka ji u mateka kudilonga na-ju ku muvu wa dyanga, u dilonga na-u katé ku muvu wa sukina. Mu kidi, eye u tena kwijiya o majina a athu oso m
... (8388 chars skipped) ... 
tu bhana we kudya. Gloria wa kexile mu dila m’onzo, maji wa kexile mu di kexidila. Eme nga kexile mu dila bhu kanga, maji ki kyexile maka. Kwexile kudya kwambote. Ku dimatekenu ene exile athu ambote, maji a a funyisa ku athu a a kondolokele. Say kizuwa twemana mu jibomba phala kwizalesa o dikalu dyetu. Ki twa zubha, nga bhingi ku mundele wa kexile mu tendela phala Gloria kuya mu dixidixilu, mwene wa ngi twinina o mesu, wa dizangala, wixi: “Dyo jike.”
O HENDA YA TU LONDEKESA O JIPHANGE
Ku mbandu 
... (8388 chars skipped) ...
ngadyama, wexile ni kikalakalu kya ku nona jifiku ja kexile mu dya o jingadyama. Né kiki, Nzambi wa solo Amoji phala kukala polofeta, yú wa mu besowala kyavulu mu kikalakalu kiki. (Amoji 7:14, 15) Kyene kimoxi we. Jihova wa ngi tale we eme ngi mona a ngadyama mu mbonge ya Liberty, Indiana. Jihova yu wa ngi besowala ni mawmvwama avulu, u nga tumbula mu musoso yú ndenge! (Jisabhu 10:22) Mwenyu wami, wa mateka ni wadyama, maji ni kidi kyoso ngi divwa kwila, o disukilu dya somboka o ixinganeku yami!"	84693f987a8f7945a4887cbfa162ae66
				"MOZÉ ua-ndala kuia mu Kanana kumoxi ni akua Izalaiele. Kienhiki, muéne ua bhingi: ‘Jihova ngehele kuzaúka ku sámbua dia Ngiji ia Njolodá, ngi tale o ixi iambote.’ Maji Jihova uixi: ‘Kia soko! Kana ku ngi tangele-kio dingi!’ Eie uejiia mukonda diahi Jihova ua zuela kiki?
Kiki kia bhitile kioso Mozé kia betele ku ditadi. Lembalala kuma, muéne ni Alá ka ximanene Jihova. Ene ka tangela o mundu kuila Jihova ua katuile o menha ku ditadi. Mukonda dia kiki, Jihova ua a tangela kuma ka-nda bokona mu ixi 
... (579 chars skipped) ... 
Jihova uixi: ‘Íii o ixi I nga kanena an’a Mbalahamu, ni Izake, ni Jakobo. Eme nga kuehela ku i mona, maji kua-nda bokona-mu.’
Mozé ua fuila ku Mulundu ua Nebu. Muéne uakexile ni 120 a mivu. Muéne uakexile hanji ni nguzu, o mesu-mê ka fuile luua. O mundu ua luualele kiavulu ni a didile mukonda dia kufuá kua Mozé. Maji a sangulukile mukonda dia ku kala ni Josuué kála mutuameni uobhe.
Dialuilu 27:12-23; Matendelelu 3:23-29; 31:1-8, 14-23; 32:45-52; 34:1-12.
Ibhuidisu
- Mu fikula, a nanhi o maiala a
... (579 chars skipped) ...
 diahi di tua dilongo mumu? (Mate. 3:25-27; Dia. 20:12, 13)
- Tanga Matendelelu 31:1-8, 14-23.
Kiebhi kiedikisa o kizuelu kia Mozé, kuma muéne ua xikanene o kibazelu kia Jihova? (Mate. 31:6-8, 23)
- Tanga Matendelelu 32:45-52.
Kiebhi o Maka a Nzambi a tokala ku fikila o muenhu uetu? (Mate. 32:47; Iji. 18:5; Jih. 4:12)
- Tanga Matendelelu 34:1-12.
Tuejiia kuma Mozé nuka ua muene Jihova, kiebhi kidikisa o divulu dia Matendelelu 34:10, maka alungu ni ukamba uê ni Jihova? (Mak. 33:11, 20; Dia. 12:8)"	77f0e89e58d741d91e39e3c2dee7583d
				"Ua tangele kiá mu Bibidia misoso ia lungu ni athu, a a ximana kiavulu mukonda dia ima ia bhange, eie uambe: ‘Kana, eme ki ngi tena kusoka ni ene!’ Eie nange u zuela: ‘Eme ki ngi muthu ua iuka, saí ithangana ki ngi tena kubhanga o ima ia iuka.’
O Bibidia i tu tangela kuila, Jobe uexile ‘muthu ua kidi, ua iuka.’ (Jobe 1:1) Lote a mu ixana “muthu ió uaiuka.” (2 Phetele 2:8) O Bibidia i tu tangela ué kuila, Davidi ua kexile mu ‘bhanga ngó kia iukila’ ku mesu’a Nzambi. (1 Jisobha 14:8) Tu di longe ki
... (1859 chars skipped) ... 
a o athu enhá, athu a fiiele.
IHI I TU LONGA O ATHU ENHÁ?
Mukonda tu athu a ituxi, saí ithangana tua-nda lueza. (Loma 3:23) Maji se tua te kituxi, tua tokala kulondekesa kuila tua diela o ituxi ietu, ni kubhanga ioso phala kulungulula o ukexilu uetu, ni u kale uambote.
Ihi ia bhange Jobe, Lote, ni Davidi phala kulungulula o ukexilu uâ? Mu kidi, Jobe uexile muthu ua kidi, ua iuka. Kioso Nzambi kia zuela ni Jobe, Jobe ua lungulula o ibanzelu iê, iu ua diela mu kuzuela kia iibha kia lungu ni Nzambi
... (1859 chars skipped) ...
ivila Nzambi ni kubelesela kuoso
Kienhiki, se etu tuala ni ibanzelu ia iibha ki tu mesena kuila i kala ku muxima uetu, mba tua zuela kima ki tu kuatesa jisonhi, mba tua bhange kima kia tu bhangesa kudiela, tua tokala tu bhanga kála kia bhangele Jobe, Lote ni Davidi. Nzambi uejiia kuila etu ki tu tena hanji kubhanga o ima ni kuiuka kuoso. Maji muéne u mesena kuila tu mu zola ni kubhanga nguzu ia ku mu belesela. Se tu kala ni muxima ua iuka, tu tena kudielela kuila tu tena ué kusangulukisa Nzambi."	307e958ee1717c5a9de3f5e9ffb67871
				"O milongi iala ku luiji, ia-nda tu londekesa kiebhi o Jimbangi ja Jihova kiene mu zuela ni vizinhu jâ. Tu xinganeke Mbangi ia Jihova, dijina diê Nzuá ua tula ku dibhata dia diiala, dijina diê Matesu.
“SOTA” O KUIJIIA
Nzuá: Matesu, ngi sanguluka kiavulu mu ku kala mu zuela n’eie maka alungu ni Bibidia. * Mu kizuua kia tundu-mu, eie uebhula maka alungu ni Utuminu ua Nzambi. Eie ua ngi bhuidisa se mukonda diahi o Jimbangi ja Jihova a xikina kuila o Utuminu ua Nzambi ua mateka o ku tumina ku muvu ua
... (4962 chars skipped) ... 
ambi?
Matesu: Manhi kiá.
Nzuá: Tua mono kuila o Utuminu iú “ua kà xalela ni kutumina mu thembu joso katé ku hádia ni hádia.” Kiki kiene kia-nda bhita ni Utuminu ua Nzambi, maji ki kiene kiene mu bhita ni mautuminu a athu, ki kiene?
Matesu: Kana, ki kiene.
Nzuá: Tala dingi o kikanenu kia mukuá mu divulu dia Daniiele kia lungu ni Utuminu ua Nzambi. Tu ki sanga mu divulu dia Daniiele 7:13, 14. Ia lungu ni nguvulu iú ua-nda tumina ku hádia, o jivelusu jiji, ji zuela: “A mu bhana kutumina, ni kijingo
... (4962 chars skipped) ...
kia divulu, Mu Kidi Ihi i Longa o Bibidia? a di bhange ku Jimbangi ja Jihova. A tena ué ku di katula mu www.jw.org/kmb.
^ kax. 63 Mu kuzuela ia lungu ni izuua isukidila-ku, Jezú uambe: “Jeluzaleme-phe [ia kexile mu lombolola o ungana ua Nzambi] ia ká xala mu ku i titidila kuala akua jixi jengi, a kambe kuijiia Nzambi, katé kia kà bhua o thembu ia akua jixi jengi.” (Luka 21:24) Kienhiki, o ungana ua Nzambi a u batuile hanji katé mu izuua ia Jezú iu ueji kala hanji kiki katé mu izuua isukidila-ku."	3b82d604ef639e3ee7bf1019157defe2
				"O MULANGIDI (UA KU DI LONGA) Kakuinhi 2017
Mu Mulangidi iú, tu sanga-mu o milongi ia 25 ia Katutu ndu 22 ia Kamusasadi ua 2017.
FO jiselevende ja Jihova jo’ukulu, akexile mu dibhuidisa se thembu kuxi eji bhita dingi ni jiphaxi, maji né kiki, Nzambi ka a bazela mukonda dia kubhanga o kibhuidisu kiki.
O kuila uene mu dibhuidisa, se mukonda diahi Nzambi uehela ima, kubhita ku muenhu ué mu ukexilu ku u fikile? Se kiene, ihi i tena ku ku kuatekesa kukolokota ni kidielelu kioso kua Jihova?
Phala kuxisa o ifua ietu iokulu, tua bhingi kuxisa o ima ioso iaiibha. Kiebhi ki tu tena ku di tunda kiambote mu kubhanga o ima iii, n muene se tua bhangele kiá ima iavulu iaiibha?
Ni kikuatekesu kia Jihova, eie u tena kukituka muthu uambote bhu pholo ia Jihova. Mu kifika, xinganeka, kiebhi ki u tena kulondekesa o henda, kubhanga mbote ku akuenu, kulenduka, ni kubatâma."	4a822cf7a115f0b38522861c4802439c
				"“Kyene kya ngi vwalela, kyene we ki ng’ejila mu ngongo. Woso wa xikana o kidi, wívwa dízwi dyami.”—NZWÁ 18:37.
MIMBU: 5, 28
1, 2. (a) Kyebhi o mundu ki wa mu di wanuna dingi kizuwa ni kizuwa? (b) Ibhwidisu yebhi ya-nda tambwijila o milongi ya lelu?
“SAY phange ya muhatu ku lwiji lwa Europa, wambe: Tundé undenge ngene mu mona ngó ima yayibha.” “Nga ditunu o ukexilu wa kutumina wa nguvulu ya ixi yami, nga zokela o ixinganeku yene mu banza o athu kwila yayibha. Mu kidi eme ngexile ni sáy ya kijibha
... (6437 chars skipped) ... 
ta o tubhitangu phala kukala mu kididi kyenyókyo, phala n’a nganyala kitadi kyavulu. Zakew wexile o mutwameni wa kukobhalala o lubhaku ku Jedikó, wa kituka mvwama mukonda dya kitadi kyavulu kya kexile mu futa o athu.—Luka 19:2, 8.
9, 10. (a) Kyebhi o jinguma jya Jezú kya mesenene ku mu bhangesa ku di ta mu maka a jinguvulu? Ihi i tu di longa ni kitambwijilu kya Jezú? (Tala o foto ya dyanga.)
9 O jinguma jya Jezú, a soto ndunge phala ku mu bhangesa ku di ta mu maka a lungu ni kufuta o lubhaku. En
... (6437 chars skipped) ...
17 Mu milongi yiyi, twa dilongo kwila, tu tena kubhangesa o athu kukala bhwa moxi, mu mawkexilu atatu: (1) Mu kudyelela kwila, o Utuminu wa Nzambi wa-nda zubha o kuyibha kwoso, (2) mu kubhanga yoso phala ki tu di te mu maka a jinguvulu ni (3) kuzemba o usweya. Maji o kima kya mukwa ki tena ku tu wanuna, o katombo. Mu milongi ya kayela, twa-nda dilonga kyebhi ki tu tena kutolola o katombo kala kya bhange o Jikidistá mu hama ya dyanga.
Jezú wa longo o maxibulu mê phala ka di te mu maka a jinguvulu"	12a8e0e394d5df356dc8b796cc06358f
				"1. Nanhi ua tokala ku tu tangela o ukexilu uambote ua kubheza Nzambi?
JINGELEJA javulu j’amba kuila, a longa o kidi kia lungu ni Nzambi. Maji makutu, mukonda o jingeleja jene mu longa ima iavulu ia lungu ni Nzambi ni kiebhi ki tua tokala ku mu bheza. Kiebhi-phe ki tu tena kuijiia o ukexilu uambote ua ku bheza Nzambi? Jihova muéne ngó u tena ku tu tangela kiebhi ki tua tokala ku mu bheza.
2. Kiebhi ki u tena kuijiia o ukexilu uambote ua kubheza Nzambi?
2 Jihova ua tu bhana o Bibidia, phala tu ten
... (4399 chars skipped) ... 
etu?
11 Tua tokala kubelesela Jezú mukonda muéne o njíla phala kubhuluka. O Bibidia i zuela: ‘O kubhuluka kikale kua Muène ngó. Kuma bhu’axaxe k’athu, kana-bhu dingi dijina diengi dia bhana-bhu, dia tokala ku tu bhulula.’ (Ikalakalu 4:12) O Kibatulu 5 kia divulu didi, dia tu longo kuila Jihova ua tumu Jezú kubhana o muenhu uê, phala kukúla oso a belesela. (Matesu 20:28) Jihova ua solo Jezú phala kukala Sobha ni kutumina o ngongo ioso. Mukonda dia kiki, o Bibidia i tu tangela kuila, se tua mesena
... (4399 chars skipped) ...
rku 10:28-30) Nange saí makamba ni jindandu a mu kuzukutisa mukonda dia kusidivila Jihova, a-nda mateka kudilonga ué o Bibidia.
20. Mukonda diahi kima kiambote kubheza Nzambi mu ukexilu uambote?
20 Kua kambe ngó Nzambi ua-nda zubha o kuiibha kuoso, o Utuminu ué ua-nda tumina o ngongo ioso. (2 Phetele 3:9, 13) Kiki kia-nda kala kithangana kiambote! Athu oso a-nda bheza Jihova kala kia mesena muéne. Kienhiki, kima kiambote ku tunda mu ngeleja ia makutu kindala ni kubheza Nzambi mu ukexilu uambote."	b3cb9b6095c3c36b35c7110335aba04b
				"Oso a sota ku bheza mu kidi, a tokala ku banza kuila o ngeleja iâ ia solo, iene ia xikina kua Nzambi ni kua Jezú. Se ki kiene, Mukonda diahi a solo o ngeleja iâ?
Jezú ka kexile mu xikinine mu kibanzelu kia kuila kuala ngeleja javulu mba njila javulu j’endesa ku muenhu. Mu veji dia kiki, muene uambe: ‘O dibhitu-phe dia tolo, ni njila iofele, iia ku muenhu; athu a kidi, a sanga.’ (Matesu 7:
O Jimbangi ja Jihova a xikina kuila a sange o kikoka mba o njila. Se ki kiene, ene eji sota kiá ngeleja iéngi."	d9ca34ea89e8feadcefabf935abbd9de
				"O muhatu wa kazala yu wa kituka Kidistá, ku pholo dya kwenda u tena kukwatekesa o mwadi wê kuxikina o kidi, mukonda dya ukexilu wê wambote. Maji nange u bhinga kukolokota mu kudibhana ni ibhidi mu mivu yavulu. (1Ph 2:21-23; 3:1, 2) Se a mu ku talesa hadi, kolokota mu kutolola o phulu ni mbote. (Lo 12:21) O phangu yambote i u bhana, i tena kukwatekesa munumy’é kuxikina o kidi, nange se wa mu bhanene umbangi mwene ke ji xikina.
Eye u tena kubhanga nguzu phala kutala o ima mu ukexilu u tala mwadi wê. (Fi 2:3, 4) Di te bhu kididi kya mwadi wê, londekesa henda ni kubhanga o ikalakalu yoso ya ku tokala ni kuxila kwoso. Kala u ngivwidi yambote. (Tiy 1:19) Kala ni mwanyu, ni kulondekesa kwa munumy’é kwila, wa mu zolo. Né mwene se o munumy’é nuka wa kulondekesele henda ni ku kuxila, né kiki u tena kusanguluka mu kwijiya kwila Jihova u bhana valolo mu ufiyele wé.—1Ph 2:19, 20.
TALA O VIDYU, JIHOVA U TU BHANA NGUZU PHALA KUDIBHANA NI IBHIDI YOSO, MU KUSULUKA TAMBWIJILA O IBHWIDISU YA KAYELA:
Kyebhi kyexile o mwenyu wa Grace Li ku dimatekenu dya ukaza wê?
Kyebhi o kidi kya Bibidya kya mu tula ku muxima?
Kyebhi o Phange Li kya kolokota mu kudibhana ni ibhidi kyoso kya mu batizala?
Ihi ya bhingi Phange Li mu musambu ya lungu ni mwadi wê?
Mabesá ebhi a tambula Phange Li mukonda dya wendelu wê wambote ni ukexilu wê wa kuxila?"	c9bac44f2a6e2a90fa3cf0c783bc5a51
				"ENOKO ua kexile ku muenhu mu mivu iavulu. Nange ku tu bhonza kuxinganeka o mivu íii, maji o diiala diódio ua kexile ku muenhu mu 365 ia mivu
Enoko ua kexile mu iluezu iavulu. Xinganeka Enoko, ua mu lenga ni kudisueka, ua mu dikalanganza mukonda o athu a ditunine o njimbu ia mu bhele Nzambi. Ene a futukile kiavulu. A mu zembele. Ka bhele mátui mu njimbu ia a tudile, a zembele ue o Nzambi ia tumikisine Enoko o kuboka. Mu kidi, ene ka tenene kujibha o Nzambi ia Enoko, Jihova, maji eji tena kujibha 
... (5082 chars skipped) ... 
va ua bhange Enoko kukala polofeta ia dianga, o Bibidia ilondekesa o njimbu ia bokele muene. Tuejiia o maka enhá mukonda mu kubhita hama javulu kupholo, Juda, phang’iâ Jezú, a mu tumu kusoneka o izuelu ia tangele Enoko. *
Njimbu iebhi ia bokele Enoko? Ua bokele kiki: ‘Talesenu! Ngana ueza ni makuinhi a jimidi ja akunji’ê a ngene, mu kufundisa athu oso. Ueza mu kuêlesa athu oso abhumu, a kambe kuxikana, mukonda dia imbamba iâ ioso ia kubhukumuka ia bhumina kubhanga, ni malebhu moso akua ituxi abh
... (5082 chars skipped) ...
x. 14 Sai jingijiie amba kuila, o izuelu ia soneka Juda ua i katula mu divulu dia Enoko, amba kuila Enoko muéne ua soneka o Divulu didi, maji iá makutu, ki kidi kana. O divulu didi di tangela ni kidi kioso ioso ia tangele Enoko maji o izuelu íii ia tangele Enoko, nange a i sange mu dukumendu diokulu mba a i zuela kuala adiakime a xahulu. Kiki nange kiene kia kuatekesa Juda kuijiia ia tangele Enoko, mba nange Jezú muéne ua mu tangela, mukonda Jezú tundé ku diulu, ua talele o muenhu uoso ua Enoko."	f00c7caf8f0af14ee269b60aaa7b41e5
				"EIE UALA ni henda ia haxi íii? Dijina diê Jobe, o muhatu iú kaza diê. Uejiia se ihi ia mu zuelela kua Jobe? ‘Xinga Nzambi ni u fué.’ Ndoko tu tale mukonda diahi muéne ua zuela kiki, ni mukonda diahi Jobe ua talele o hadi ioso íii.
Jobe uexile diiala dia kixikiknu, ni ua belesele Jihova. Muéne ua tungile ku ixi ia Uze, ia zukamene ku Kanana. Jihova ua zolele kiavulu Jobe, maji kua kexile muthu ka mu zolele. Eie uejiia se nanhi?
Uexile Satanaji o Diabhu. Lembalala kuma, Satanaji o anju ia iibha ia
... (889 chars skipped) ... 
 jingombe ni jikamelu ja Jobe, ni ku jibhisa o jimbudi jê. Muéne ua jibha ué 10 dia an’ê a maiala ni ahatu ku kitembu. Anga Satanaji ua bhana Jobe uhaxi uaiibha. Jobe ua talele hadi iavulu. Mukonda dia kiki o muhatu’ê ua mu ambela: ‘Xinga Nzambi ni u fué.’ Maji Jobe ka ki bhange kana. Mbe, makamba mê kitatu eza ku mu ambela kuma muéne uexile muthu uaiibha. Maji Jobe ua kolokota ni kixikinu kiê.
Kiki kia bhangesa Jihova ku sanguluka kiavulu, mu kusukáko muéne ua zediuisa Jobe, kala ki ua mu mona 
... (889 chars skipped) ...
obe 1:1; Fil. 2:15; 2 Phe. 3:14)
- Tanga Jobe 2:1-13.
Kiebhi Jobe ni muhatu uê ka difuanganene mu kitambuijilu kia kizukutisu kia Satanaji? (Jobe 2:9, 10; Jisa. 19:3; Mik. 7:7; Mal. 3:14)
- Tanga Jobe 42:10-17
. Kisakidilu kiahi kia tambula Jobe kia difuangana ni kia tambula Jezú mukonda dia kixikinu kiâ, kia kexile na-kiu ku muenhu? (Jobe 42:12; Fil. 2:9-11)
Kiebhi ki tu suínisa o mabesá a tambula Jobe mu ku kolokota ku kixikinu kiê, kua Nzambi? (Jobe 42:10, 12; Jih. 6:10; Tii. 1:2-4, 12; 5:11)"	2c139f7fb5061984f51cacb9b68fc7a8
				"MUKONDA DYAHI KIMA KYAMBOTE KUBHANGA KIKI: Mu kukayela o phangu ya Jezú, etu twa tokala kubhana umbangi wa kidi, wa lungu ni vondadi ya Nzambi. (Nz 18:37) Ne mwene twala ku mundu wezala ni uswéya, twa tokala kusanguluka ni kidi, kuzwela o kidi, ni kuxinganeka mu ima ya kidi.—1Ko 13:6; Fi 4:8.
KYEBHI KI TU TENA KUBHANGA KIKI:
Kana kubhana matwí mba kuta jimbwembwe.—1Te 4:11
Kana kusanguluka ni divuwa dya mukwenu
Sanguluka ni ima yambote, i swinisa
TALA O VIDYU ‘DIZOLYENU MUDYENU’—KANA KUSANGULUKA NI IMA YAYIBHA, SANGULUKA NI KIDI, MU KUSULUKA, TAMBWIJILA O IBHWIDISU YA KAYELA:
Kyebhi Zefa kya londekesa kwila, wa “sanguluka ni ima yayibha”?
Kyebhi Lemba kya ditunu kuta jimbwembwe ni Zefa, yu wa lungulula o maka mu ukexilu wambote?
Ima yahi yambote i tu tena kuzwela ni akwetu?"	61e10e65276111402b4fb5174e61e182
				"O kuila o ngongo . . .
ia-nda kala ngó kiki?
ia-nda iibha dingi?
inga ia-nda uabha dingi?
IHI I ZUELA O BIBIDIA
‘Nzambi . . . u a kondona o masoxi moso ku mesu mâ! Ki ku kala dingi kùfua, nè ngó mukôndo, mba ku dila, mba ku kata. Mukonda ima ia diangele-ku, ia bhiti.’—Dijingunwinu 21:3, 4.
O IZUELU ÍII ILOMBOLOLA IHI PHALA EIE
Kalakalu iambote i sangulukisa.—Izaia 65:21-23.
Ki kua-nda kala dingi mauhaxi mba hadi ioso-ioso.—Izaia 25:8; 33:24.
Ku zediua, ku kala ni muenhu ua kalelaku ni muiji ni m
... (58 chars skipped) ... 
I IA BIBIDIA?
Tua tokala, mukonda dia ima iiadi:
Nzambi u tena ku kumbidila o kikanenu kiê. Jihova Nzambi, muéne ngó a mu tumbula mu Bibidia kuila “Muteni-a-Ioso,” mukonda o kutena kuê ki kuene disukilu. (Dijingunuinu 15:3) Muéne ngó u tena ku kumbidila o ikanenu iê, ni ku lungulula o ukexilu ngongo ietu. O Bibidia i zuela kuila ‘Nzambi u kumbidila o ima ioso.’—Matesu 19:26.
Nzambi ua mesena ku kumbidila o kikanenu kiê. Mu kifika, Jihova ua ‘mesena ku bheka,’ ku muenhu ió afú kiá.—Jobe 14:14, 15
... (58 chars skipped) ...
o jihaxi. Mukonda diahi muéne ua bhange kiki? Mukonda muéne ua mesenene ku ki bhanga. (Marku 1:40, 41) Jezú ua londekesa kiambote o kídifua kia Tat’ê, ni vondadi iê ia ku kuatekesa ió a bhindama.—Nzuá 14:9.
Tu tena ku dielela kuila, Jihova ni Jezú a mesena ku tu kuatekesa ku kala ni muenhu ua zediua!—Jisálamu 72:12-14; 145:16; 2 Phetele 3:9.
XINGANEKA
Kiebhi Nzambi, kia-nda lungulula o ukexilu ua ngongo ietu?
O Bibidia i tambuijila o kibhuidisu kiki mu divulu dia MATESU 6:9, 10 ni DANIIELE 2:44."	459916b6c60c72b154b6e86751e3423c
				"Mu izuua ietu, ene mu sumbisa madivulu avulu a mu lombolola o ibanzelu ia ió ka xikina Nzambi. Athu avulu ene mu tanga o madivulu enhá ni ku bhangesa o athu kuzuela kiavulu o maka enhá ni kua zokela. Ia lungu ni maka enhá, o ngijiie mukua ku di longa o uongo, ngana David Eagleman, ua soneka: “Saí atangi a banza kuila o jingijiie ejiia o ima ioso ia ngongo. Maji o jingijiie ja kidi a sota kuijiia dingi ima ia mukuá, mukonda kuala jinga ima ia ubhe phala ene kuijiia.”
Mu mivu iavulu, o jingijiie j
... (772 chars skipped) ... 
uijiia kiambote kiebhi kiala o maúlu. Muéne ua tonginina kiambote o ixi ni ima ia mukuá ku diulu m’usuku, iu ua soneka mu ifikula ioso ia mono muéne. Maji muéne ua xikinine kuila o ixi ia kexile mu kaxi ka ima ioso mu ngongo. O ngijiie ngana Carl Sagan ua soneka ia lungu ni ngana Ptolemy, muéne uambe: “Mu kuijiia kuila o ia longo Ptolemy ia lungu ni ixi, sumbala ki iexile kidi maji mu 1.500 ja mivu athu a i xikina kuila kidi, ilondekesa kuila katé muene o ngijiie ia katunda u tena ku lueza mu im
... (772 chars skipped) ...
tu bhana
O Bibidia i zuela ia lungu ni ima ia madiuanu iene mu ngongo: “Iii-phe ngoho, kífua o mizumbu ia jinjila jê [Nzambi] i tuene mu kuívua kua muene iòfelefele ngoho!” (Jobe 26:14) Mu ngongo muene hanji ima iavulu o athu ka tena ku i tendela. O izuelu ia poxolo Phaulu, ia soneka 2.000 ja mivu ku dima, katé lelu izuelu ia kidi: “O jimbongo ja Nzambi kuvula kuahi! Ku zonga kuahi o unjimu ua Nzambi, ni kuijiia kuê! Mu kuahi u tena ku lombolola o kaiula kê? Nanhi u tena kutongolola o ikutu iê?”"	c436a7738697c7706113b4b9a54191d0
				"O MULANGIDI N.° 3 2018 | O kwila Nzambi Wene mu Kulanga?
Kyoso ki kumoneka dívuwa, hadi mba kufwa tu tena kudibhwidisa se Nzambi u mona mba u tu langa mwene. O Bibidya yamba:
“Kuma mesu ma Ngana ma lungu kwa yá ayuka, kya dikola, u ta-ku matwí ku misambu yâ. Maji o pholo ya Ngana-phe ya luwalela oso a bhanga o phulu.”—1 Phetele 3:12.
O Mulangidi yú, ulondekesa kyebhi Nzambi kya tu kwatekesa ni ihi ya mu bhanga phala kuzubha o hadi yoso.
Nzambi wejiya kyambote o ukexilu wetu, ni kyebhi ki kalakala o mukutu wetu. Kiki ki tu bhangesa ku dyelela kwila mwene u tendela o ibhindamu yetu mu ukexilu wa tenena."	43b417f0a1d2574449ff2177fcd9bb06
				"KIOSO ki u tanga o Jurnale, mba uívua minangu mu mutelembe ua izuzumbia, uivua jingolokela javulu ja lungu ni ngela, usuéia ni ujibhangânga. Nange eie ua mu tala hadi iavulu mukonda dia uhaxi mba ua fundu ndandu.
Dibhuidise:
O kuila kiki kiene kia mesena Nzambi phal’eme ni muiji uami?
Kuebhi ku ngi tena kusanga o kikuatekesu phala ku dibhana ni maka?
O kuila ku hádia kua-nda kala kutululuka kua kidi?
O Bibidia i tambuijila kiambote o ibhuidisu íii.
O BIBIDIA I LONGA KUILA NZAMBI UA-NDA BHANGA O 
... (219 chars skipped) ... 
, 29
Sé-ku muthu ua-nda kata dingi.—Izaia 33:24
Athu oso mu ixi a-nda kala ni kudia kuavulu.—Jisálamu 72:16
KATULA MBOTE KU ILONGESU IA BIBIDIA
Nange u fika kuila o ima i ua tange ku mbandu ja dianga ja divulu didi, nzoji ngó. Maji Nzambi ua kanena kuila ku hádia muéne ua-nda bhanga muene o ima íii mu ixi, o Bibidia i tu tangela kiebhi muéne kia-nda bhanga kiki.
Maji ki kiene ngó ki bhanga o Bibidia. I tu tangela ué ihi i tua tokala o kuijiia phala tu tene kusanguluka ni kuzediua ku muenhu. Xing
... (219 chars skipped) ...
ijila o ibhuidisu kála íii:
Mukonda diahi tu tena kudielela kuila Nzambi ua-nda kumbidila ioso ia kanena?
Mu kutanga o divulu didi, eie ua mu londekesa kuila ua mesena kuijiia o ilongesu ia Bibidia. O divulu didi dia-nda ku kuatekesa. Kala kaxi kala ni ibhuidisu ia-nda ku kuatekesa kutendela kiambote o Bibidia. Jimidi ni jimidi ja athu a uabhela kudilonga o Bibidia ni Jimbangi ja Jihova. Tua mesena kuila eie ué u ki uabhela. Nzambi a ku besoale kioso ki ua-ndaia ni kuijiia o ilongesu ia Bibidia!"	45798a141cefd5d7f76ff0ed7c73294c
				"IHI I UEJI BHANGA?
Xinganeka o kifika kiki: Tomaji ka-ndala kuia dingi bhu xikola, né lelu né mungu mba nuka dingi. Kua bhiti kia mbeji jitatu, tundé kia mu tatela kima kia iibha ka ki bhange, ku jikoleka jê. A muixana majina ka tokalele. Sai kizuua, koleka ia Tomaji, ua beta ni nguzu ku madivulu a Tomaji a kexile bhu maku, ene a bua bhoxi, mba muthu uéngi mu xilu dia xikola, u mu xinjika mba u mu lutula, kioso Tomaji kia sakuka ku dima, ka mono se nanhi ua bhange kiki. Mazá a mu tesa dingi uôma
... (394 chars skipped) ... 
a kala ni valolo. KANA KUVUTULA PHONZO. O Bibidia i longa: “Kana kuvutula muthu uoso-uoso phulu mu phulu.” (Loma 12:17) Kuvutula phonzo, kua-nda vudisa ngó o maka.
KANA KUDITA MU IBHIDI. O Bibidia i longa: “Njimu kiluezu u ki muena di kanga, anga u suam’é kiá.” (Jisabhu 22:3) Kana kudilunga ni athu a uabhela kulokalala, kana kukala ué mu ididi muene mu kala akuâ kulokalala.
ZUELA NI KUTULULUKA. O Bibidia i longa: “Kuvutula kua kulenduka, kubhuisa jimvunda.” (Jisabhu 15:1) Fikisa kuelela bhofele.
... (394 chars skipped) ...
SA KUILA EIE UALA NI VALOLO. O akuâ kulokalala ejiia kiambote o athu, a banza kia iibha ia lungu ni ene, ejiia ué se a nanhi kioso kia a a lokalala ka vutula phonzo. Ku mbandu ia mukuá, akuâ kulokalala ka-nda suluka ni ku kulokalala se a mona kuila kua mu a bhana mátui.
TANGELA-KIU MUTHU UENGI. Saí mesene io kulu uambe: “Ni lusolo luoso, ngeji tumina o muthu a mu mu lokalala n’a zuele ni muthu uéngi. Kiki kiene o kima kia tokala ki ngeji bhanga, kiki kieji langa athu a mukuá a mu a lokalala uá.”"	94bdeac9411c2ee42f3e0e9fa94052eb
				"O SOBHA Nabukodonozolo uambata akua Izalaiele oso a dimuka mu Babilonha. Anga, o sobha ua solo mu kaxaxi ka mizangala oso a iuka ni a dimuka. U tena ku mona o kiuana kia mizangala bhobha. Umoxi diâ Daniiele, o kitatu, akua Babilonha a exanene Sadalake, Mizake ni Abede-neko.
Nabukodonozolo ua mesenene ku longa o mizangala, phala ku kalakala mu mbonge iê. Kioso kia-nda bhita mivu itatu, muéne ua-nda sola o mizangala ia nguzu ni ia dimuka, phala ku kuatekesa mu ku fundisa o maka. O sobha ua mesenen
... (828 chars skipped) ... 
ni u tale ué o mizangala ia kamúkua, ene mudia ioso i tunda ku meza a sobha, se tua sokela.’
O mulangidi ua xikana ku bhanga kienhiki. Kia bhiti 10 dia izuua, Daniiele, ni makamba mê atatu, akexile ni sauidi iambote, o mizangala ia kamúkua ndenge. Kienhiki, o mulangidi ua ehela kudia makúdia a mábhia, mu veji dia kúdia kua sobha.
Mu disukilu dia mivu itatu, o mizangala ioso a ambata kua Nabukodonozolo. Kioso kia zuela nau, o sobha ua mono kuma Daniiele ni makamba mê a betele kota mu ku dimuka. K
... (828 chars skipped) ...
huidisu ia mukua
- Tanga Daniiele 1:1-21.
Ihi i tua tokala ku bhanga, phala ku bhânga ni ji tendasá, phala tu kale ni nguzu? (Dan. 1:8; Dim. 39:7, 10; Nga. 6:9)
Mu ukexilu uahi o mizangala lelu, nange a a tendala mba a a jijidika mu xikana íii i tu ixana “makúdia” phala ku bhanga o vondadi iâ? (Dan. 1:8; Jisa. 20:1; 2 Kol. 6:17-7:1)
Kiebhi o musoso ua Bibidia ua lungu ni mizangala iuana ia Jihebeleu i tu kuatekesa, kioso ki tu tambula o kuijiia kua xikola? (Dan. 1:20; Iza. 54:13; 1 Kol. 3:18-20)"	800e189e84710fb498626382692b7192
				"TALA! akua Izalaiele a mu zaúka o Ngiji ia Njolodá! Maji o menha ai kuebhi? Mukonda kuene mu noka kiavulu mu thembu íii, o ngiji iezalele kiavulu. Maji kindala, o menha a kukuta! Kienhiki, akua Izalaiele a mu zaúka ku mavu a kukuta kala kia bhangele mu Kalunga Kakusuka! O menha oso ai kuebhi? Ndoko tu tale.
Kioso kia bhixila o thembu ia akua Izalaiele kuzaúka o Ngiji ia Njolodá, Jihova ua tumina Josuué ku tangela o mundu: ‘O akunji a tokala kuambata o álaka ia kikutu, ni ku tuamena ku pholo ietu
... (534 chars skipped) ... 
ka mu Ngiji ia Njolodá ia kukuta!
Kioso o mundu uoso kia zaúka, Jihova ua tumina Josuué ku ambela o 12 kia maiala a nguzu: ‘Ndenu mu kaxaxi ka ngiji muala akunji ni álaka ia kikutu. Mu bonga 12 dia matadi, mu a tula bhuoso bhu mua-nda zeka mu usuku. Kienhiki, ku hádia, an’enu kia-nda mi ibhula, ihi i lombolola o matadi iá, mu a tangela kuma o menha emanene kioso o álaka ia kikutu kia Jihova ia zaúka o Njolodá. O matadi a-nda sidivila phala ku mi lembalala o madiuanu enhá!’ Josuué ua tula 12 dia 
... (534 chars skipped) ...
odá?
Ibhuidisu ia mukua
- Tanga Josuué 3:1-17.
Kala kiedikisa o musoso iu, ihi i tua tokala ku bhanga phala ku tambula o kikuatekesu ni mabesá a Jihova? (Josu. 3:13, 15; Jisa. 3:5; Tii. 2:22, 26)
Kiebhi kiexile o Ngiji ia Njolodá kioso akua Izalaiele kia zaúka phala ku bokona mu Ixi ia Kikanenu? Kiebhi kiki kia bhana kijingu ku dijina dia Jihova? (Josu. 3:15; 4:18; Jisá. 66:5-7)
- Tanga Josuué 4:1-18.
O 12 kia matadi a katula mu Njolodá ni a emika ku Jidingale, a sidivila phala’hi? (Josu. 4:4-7)"	238b0a16e6c051e97d63e4850c1682ba
				"UKEXILU WA UKIDISTÁ NI UKUNJI WETU–MILONGI PHALA O YÔNGE kaiiadi 2017
O VALOLO IA MAK’Â NZAMBI
Phala Jihova Nzambi ku tu langa mu kizuua kia njinda iê, tua tokala kubelesela o kitendelesu kia bhanene Sofoniia ku akua Izalaiele.
O VALOLO IA MAK’Â NZAMBI
Athu a ifuxi ioso a mu xikina kubheza Jihova Nzambi kumoxi ni Jikidistá a a undu. Mu maukexilu ebhi u tu tena kuatekesa o Jikidistá a a undu?
UENDELU UA UKIDISTÁ
Kalakala ni milongi phala kutokuesa, ni jividiu ni jifikula ja Tradução do Novo Mundo, online, phala ku ku kuatekesa kioso ki uia ni kusokejeka o milongi ia kiônge, ni ku ku zukamesa dingi kua Jihova.
O VALOLO IA MAK’Â NZAMBI
Mu izuua ia Malakiia, Jihova Nzambi ka xikinine o ubhezelu ua muthu ka londekesa ufiiele kua kaza diê. Lelu kiebhi o makaza kia tena kukolokota mu ufiiele uâ?
UENDELU UA UKIDISTÁ
Jihova ua mesena kuila, o ukaza u nangenena. Muene u bhana itumu i tena ku kuatekesa o Jikidistá kusola ni unjimu o muthu ua-nda kazala-nê, ni kukolokota kusanguluka mu ukaza uâ."	fe2fb4c62b46cc04c3ceff46735385d2
				"‘Uoso uenda ni jinjimu, u bhiluka njimu.’ —JISABHU 13:20.
1-3. (a) Kidi kiahi ki tanga o Bibidia? (b) Kiebhi ki tu tena ku sola o makamba a tena ku tu longa ima iambote?
MU KIDI, o athu a difuangana kala o jiponja; ene ala ni ukexilu ua ku di longa o maukexilu a athu ala bhu kaxi kâ. Né muene se o muthu ka mesena, u tena ku kaiela o ifua ia athu, a mu kondoloka se u kala nau mu ithangana iavulu.
2 O Bibidia i tanga o kidi, kioso kiamba: ‘Uoso uenda ni jinjimu, u bhiluka njimu; uoso-phe u kala ka
... (6967 chars skipped) ... 
bi, mukonda tua mesena ku a kuatekesa ku kula mu ukexilu ua nzumbi.— Loma 14:1; 15:1.
13 Mu ithangana ia mukuá, tua tokala ku dilanga ku ukamba u tu bhanga mu kilunga. Mukonda, saí iá, nange a mateka ku kala ni ukexilu ua iibha. A mukuá, nange a kala ni phonzo ku muxima, ni kifua kia ku tatela akuâ. O ilunga mu hama ia dianga K. K., a bhiti ué mu maka enhá. Sumbala exile jifiiele, saí iá, ka kexile ni ídifua iambote mu kaxi ka jiphange. Mukonda mu kilunga kia akua Kolindo, mua kexile jiphange ka
... (6967 chars skipped) ...
oso kiafu, mu ku mona, ua kexile muadiakimi ua tundu Davidi mu 30 a kitala.
^ kax. 10 Kála ki tanga o divulu 1 Samuuele 23:17, Jonata uambe pondo jitanu, phala ku suínisa Davidi: (1) Ua mu suínisa phala ka kale ni uôma. (2) Ua mu ambela kuila tat’ê, Saúlu, keji tena ku mu kuata. (3) Ua mu ambela kuma muéne, ua-nda kala ku ungana ua ku tumina Izalaiele kála kia kanena Nzambi. (4) Ua kanena kuila ua-nda kala kamba dia Davidi. (5) Uambe kuila Saúlu, ua kijidile kuila Jonata ni Davidi exile makamba."	7eb95d8c7155edeeda6b1cec780305ee
				"O kuila saí kizuua ua dibhuisa kiá ia lungu ni diulu, ni ia lungu ni ió ala mu diulu? Se kiene, k’eie ngó. Tundé ukulu, athu ene mu zuela ima iavulu ia lungu ni maka enhá. Athu avulu a xikina kuila, mu diulu muene muala o jikuku a tokala kua xila. O athu a mukuá a banza kuila, kididi kia uabha, kia tululuka kua tungu jianju ni athu ambote afú kiá ukulu. A mukuá ué a banza kuila, o diulu o kididi phala o jimidi ja jinzambi.
Athu avulu amba kuila ki tu tena kuijiia kima kia lungu ni diulu, mukonda
... (95 chars skipped) ... 
iibha. Jezú Kristu ua kexile mu diulu ande dia kuiza mu ixi. Muéne uambe ni kidi kioso ku jimesene ja jingeleja mu hama ia dianga: “Eme nga tuluka mu diulu, kana mu kubhanga o vondadi iami, maji kubhanga vondadi ia ió uoso ua ngi tumu.” Mu kiki, Jezú ua kexile mu londekesa ima ia lungu ni diulu ku jipoxolo jê kioso kiambe: “Sai ididi iavulu ku bhata dia Tat’etu.”—Nzuá 6:38; 14:2.
O Tata ia Jezú, muene Nzambi, o dijina diê Jihova. O ‘dibhata diê’ ku diulu. (Jisálamu 83:18) Mu kiki, sé-ku muthu ue
... (95 chars skipped) ...
 kiavulu o maka enhá bhu kaxi ka isuma ia bhanene ku jiselevende ja fiiele.
O milongi ia kaiela, izuela mbandu ia Bibidia ilondekesa ihi ia mono o athu mu isuma. Kioso ki uia ni kutanga o isuma íii, lembalala kuila o diulu ki kima ki tu tena ku ki kuata ni ku ki mona. Kienhiki, mu veji dia ku tu jimbulula o maka enhá mu ukexilu ua jianju, Nzambi ua jimbulula o diulu mu ukexilu u tu tena kutendela. O isuma ia-nda ku kuatekesa kutendela ia lungu ni iô a tungu ku diulu. Kuenhoko “sai ididi iavulu.”"	fa350a0d0b09892b826ab1332faee105
				"O Bibidya ibhana ilongesu yatokala itukwatekesa muithangana yabhonzo. O jihama ni jihama ja mivu jabhiti kya, jalondekesa kuma o Bibidya yala ni valolo yadikota. Mumbandu yiyi, wandatena kumona o kikwatekesu kitena kutubhana o Bibidya.—2 Timote 3:16, 17.
Kilondekesu
Ihi Yamb'o Bibidya?
O divulu didi a di bhange phala ku ku kuatekesa kuijiia ihi i longa o Bibidia ia lungu ni maka kála mukonda diahi tuene mu fuá, ihi i bhita n’etu kioso ki tu fuá, kiebhi ki tu tena kukala ni muenhu ua zediua ni maka amukuá dingi.
Dilonge o Bibidya ni Jimbangi ja Jihova
Bhinga ku Jimbangi ja Jihova Phala Kudikunda nawu diba dya Bibidya mba fikisa kudilonga o Bibidya ni ene sekufuta kima, kabasa wasoneka o kamukanda kala mu jw.org."	c47bda5b6e24fd2ce917023e593673ba
				"O VALOLO YA MAK’Â NZAMBI
“Twa Tokala Kubhanga Nguzu Phala Kukolokota mu Kidi”: (10 ithan.)
[Xika o vidyu, Kilombolwelu Kya Divulu Dya 2 Nzwá.]
[Xika o vidyu, Kilombolwelu Kya Divulu Dya 3 Nzwá.]
[Xika o vidyu, Kilombolwelu Kya Divulu Dya Juda.]
Juda 3—“Di swinise mu kuzokela o kixikanu” (w04 15/9 11-12 §8-9)
Tokwesa o Milongi ya Nzambi: (8 ithan.)
Juda 4, 12—Mukonda dyahi o athu a kambe o kuxikana a dibundu mu kilunga, a a sokesa ni dilebhu mba matadi a disweka mu menya mu jifesa ja ukamba? (it-1 62 §1; it-3 456 §6)
Juda 14, 15, nwt-TPO—Mukonda dyahi Enoko wa zwela kima kya-nda bhita ku hádya kala kya bhitile kyá? (wp17.1 12 §1, 3)
Ihi i wa dilongo ya lungu ni Jihova, mu kitangelu kya Bibidya kya semana yiyi?
Ihi dingi i wa dilongo mu kitangelu kya Bibidya kya semana yiyi?
Kitangelu Kya Bibidya: (Ithan. 4 mba 3) 2Nz 1-13 (th milongi ya 12)
KUMBIDILA O MILONGI YIYI MU UKUNJI WÉ
Vidyu Phala Kubhana Umbangi wa Dyanga: (Ithan. 4) Xika o vidyu, mu kusuluka, bhanga ibhwidisu ku jingivwidi.
Umbangi wa Dyanga: (Ithan. 2 mba 1) Kayela o ndunge phala kubhana umbangi. (th milongi ya 1)
Umbangi wa Dyanga: (Ithan. 3 mba 2) Mateka ni ndunge phala kubhana umbangi. O mukwa dibhata u batula o maka kala kyene mu bhanga mu mbambe yé, londekesa kyebhi ki wa tokala ku mu tambwijila. (th milongi ya 6)
Umbangi wa Dyanga: (Ithan. 3 mba 2) Mateka ni ndunge phala kubhana umbangi. Mu kusuluka mu bhane Kalatá phala ku kunda o jw.org. (th milongi ya 11)
WENDELU WA UKIDISTÁ"	45a0ae2b5fdd668bc357a55630c6dbd3
				"“Nzambi . . . a mi bhane o kukala ni muxima umoxi mudienu, mu kukaiela o phangu ia Jezú Kristu.”—LOMA 15:5.
MIMBU: 25, 5
1, 2. (a) Ihi ia zuela jiphange ia lungu ni kukula mu nzumbi? (b) Ihi i tua-nda dilonga?
PHANGE ia muhatu mu ixi ia Canadá, uambe kuila kukala muthu ua kulu mu nzumbi kua mu bhekela dingi kusanguluka. Kua mu kuatekesa kudibhana ni maka ku muenhu uê. Phange ia diiala ku Brasil, ua tenesa kiá 23 a mivu tundé kia kazala, uambe kuila kukala muthu ua kulu mu nzumbi, kua kuatekesa m
... (5730 chars skipped) ... 
kanu kia Jakobo ku kikanenu kia Jihova kua Mbalahamu kia kolele muene. Jakobo uejidile kuila, o muiji uê ueji kala ni mbandu ku kikumbidilu kia kikanenu kiokio, mu kienhiki-phe muene uexile mu a langa kiambote. (Dimatekenu 28:10-15) Jakobo kehela o ibanzelu ia athu aiibha a mu kondolokele ku mu bhangesa kujimba o kikanenu kia Jihova. Mu kifika, Jakobo ua diondela kua Jihova phala ku mu bhulula kioso kia banze kuila, uexile mu kanjila ka jokota mukonda dia kota diê. Muene ua sambe: “Eie-phe uambe
... (5730 chars skipped) ...
a athu a a endesa kuala o nzumbi ikola. Tua dilongo ue kuila, o kukala ni “kilunji kia Kristu” ku tu kuatekesa kukala ni ixinganeku ia difu ni ia Jihova, ni kukala ni ukamba uambote ni muene. Maji sai kima ki tu tena kuijiia dingi. Mu kifika: Kiebhi ki tena kuijiia se tuala tu athu a kulu mu nzumbi? Ihi i tu tena kubhanga phala tu kule mu nzumbi? Ni kiebhi o kukala ni ukamba uambote ni Nzambi ku tu kuatekesa kuzediua ku muenhu? Tua-nda dilonga o itambuijilu ia ibhuidisu iii mu milongi ia kaiela."	7a2a0d7e230f97947425ff7bb08fcf0b
				"1, 2. Kuebhi ku tu tena kusanga o kukondama kua kidi lelu?
XINGANEKA kuila, ua mu kuenda mu mukau, kua mu bhanga kitembu kiavulu. O diulu dia mu vunda, kua mu baza ji nzaji, kuma kua mu numina. O nvula i sonoka. U mateka kusota kididi phala kudisueka. Kioso ki u sanga kididi kia kondama, u divua kiambote!
2 Kiene kimoxi ué ki tuala lelu. O kuiibha mu ngongo kua mu dibandekesa dingi kala kizuua. Eie nange u dibhuidisa, ‘Kuebhi ku ngi tena kusanga o kukondama kua kidi?’ O Bibidia izuela: ‘Ua kéla 
... (4606 chars skipped) ... 
éne. Ua tokala kusuluka mu kudilonga ia lungu ni muéne ni ia lungu ni Jezú. Ua tokala ué kuxinganeka mu ima i ua mu dilonga ni kumona kiebhi ki u tena ku i kumbidila ku muenhu uê. (Nzuá 17:3) Kioso ki ua mu tanga mba kudilonga o Bibidia, dibhuidise: ‘O velusu íii i ngi longa ihi ia lungu ni Jihova? Mukonda diahi nga tokala ku mu zola ni muxima uami ni muenhu uami uoso?’—1 Timote 4:15.
14. Kiebhi o kusamba ku kolesa o henda ietu kua Jihova?
14 O makamba a kazola, a dikunda izuua ioso, kiki ki bha
... (4606 chars skipped) ...
Jihova lelu?
23 Dibhuidise, ‘O kuila nga mu bheza Nzambi mu ukexilu ua tokala?’ Se u mona kuila ua bhingi kulungulula o muenhu uê, bhanga-kiu kindala. Kioso ki tu bhanga nguzu phala kubelesela Jihova ni ku mu dielela, Jihova ua-nda kala dilengelu dietu. Muéne ua-nda langa o jiselevende jê ja fiiele mu izuua íii isukidila-ku ia mundu ua Satanaji. Hádia Jihova ua-nda bhangesa kuila etu oso tu kala mu Palaízu ia tu kanena. Mu kidi, eie u tena kutambula o muenhu ua kidi, se u sola kusidivila Jihova!"	ef7d9e1757b97a31e1f1df16fd7ada29
				"O Bibidia i mateka mu kutanga kiebhi Jihova kia bhange o ngongo, ni ima ioso iauabha ia bhange muene mu diulu ni mu ixi. Eie se u tata, kuatekesa an’ê kumona o idifua ioso ia ibhangelu ia Nzambi. Lombolola kiambote kiebhi Nzambi kia bhange o athu n’a kale kota o iama ndenge, mu ku tu bhana o uhete ua kuzuela, kuxinganeka, kuiudika ima, kuimba ni kusamba. U a kuatekesa kuximana o kutena ni unjimu ua Jihova benge-benge o henda iê kokuetu ni ku ibhangelu iê ioso.
IN THIS SECTION
DISÁ 2
Nzambi ua bhange o diiala ni muhatu ua dianga, iu ua a tula mu jaludim ia Edene. Muene ua mesenene kuila ene eji vuala tuana ni kubhangesa ixi ioso kukituka palaízu."	3c109e9d9b645af2292994b1fc01e2c7
				"Thomas Emlyn Muthu u Zuela Kia Iibha Anga Muzokedi ua Kidi?
NANHI uexile Thomas Emlyn, ni ihi ia mu bhangesa ku zokela o kidi? Ihi i tu tena o ku di longa kua muéne i tena ku tu kuatekesa lelu?
Phala ku tambuijila o ibhuidisu íii, tua bhingi kuijiia ia bhiti ku hama ia 17 ni mu dimatekenu dia hama ia 18 mu ixi ia Inglaterra ni Irlanda. Mu mivu ienioió, o Ngeleja ia Inglaterra ia kexile ni ungana ua dikota. Saí ibuka ia akua Prostante ni athu a mukuá ka xikinine o ilongesu ni ifua ia Ngeleja.
MUÉ
... (2532 chars skipped) ... 
vulu mu nga zuela kuila Jezú Kristu ka soko ni Nzambi o Tata.” Athu ka xikina mu itatelu íii ia makutu. Sambuadi dia ji Bispu ja Ngeleja mu ixi ia Irlanda a xikama mu kialu kumoxi ni afundixi. Emlyn ka muehela kuzuela phala ku di zokela. O, Ngana Richard Levins, muzokedi ua katunda ua athu, uambela Emlyn kuila eji mu kaia “kala kimbungu, kia kambe kitumu.” Mu disukilu dia kufundisa, Richard Pyne, mutuameni ua Kufundisa mu ixi ia Irlanda, uambela o kibuka kia afundixi kuila, se a kambele ku fundi
... (2532 chars skipped) ...
a o kidi kia Bibidia. muéne uebhuidisa: “Se o muthu ka tena ku zokela o kidi kia sanga mu Mikanda Ikola, phala-hi muéne ua mu tanga ni ku di longa o Bibidia?” O muthu iú keji londekesa kuila muthu ua kidi.
O phangu ia Emlyn ni ia akuâ dingi, i tu suínisa ku dibhuidisa se tua mu suína ué mu ku zokela o kidi kioso ki tu bhita ni izukutisu. Tua tokala ué ku dibhuidisa: ‘Ihi ia beta dingi kota phala eme
[O pondo ia tokala ku mbandu 14]
“Ngene mu tala hadi mu ku zokela o kidi ni fuma iê [ia Nzambi].”"	b12ee3ba759d5da19bc5a0306f2e68cf
				"Alona uambe: “Kioso ki ng’evu o ngunga ia mu xika, o muxima uami ua mateka ku ngi titila, kienhiki ngai mu suama mu dikungu. Maji né muene mu dikungu mu nga lengela nga kexile hanji mu teketa kiavulu. O uôma ua ngi vudile dingi kioso ki nga kexile bhu kanga, mukonda bhu kanga ki bhuexile kididi kia kulengela. Kioso ki nga kexile mu kuenda mu kikoka, nga mateka o kudila, ki ngi tenene kubhuima. Kua bhitile ji ola javulu phala eme kutululuka. O ngunga ia mateka dingi o kuxika.”
O ita ki iene ngó i
... (1547 chars skipped) ... 
i muéne “o sobha ia mundu iú,” ki Nzambi kana. I tu tangela ué kuila “o mundu uoso-phe ua zeka mua Kadiaphemba.” (Nzuá 12:31; 1 Nzuá 5:19) Kienhiki, kioso Jezú kia tu longo o kusamba, muéne ua londekesa kuila Satanaji muthu ua kidi, muéne uixi: “Tu kudile ku Dimonho.” (Matesu 6:13) Alona uambe: “Kioso o ngunga kia mateka o kuxika, nga bhingi kua Nzambi phala ku ngi kuatekesa kutululuka. Muadi uami ué uéza, etu tua sambe kumoxi. O kusamba, kikuatekesu kia dikota.” Kála ki zuela o Bibidia: “Jihova
... (1547 chars skipped) ...
a tumu ku k’ijidisa kua ene oso mu ku . . . fukununa [Jezú] ku’alunga.”
Lelu, katé muene ió a mu bhanga o vondadi ia Nzambi, a-nda bhita ni maka. Maji mu kuzukama kua Nzambi bhu kaxi ka musambu ni kukolesa o kixikanu kiâ mu kudielela ku mabesá a tu tangela o Bibidia kuila tua-nda kua tambula ku hádia, kuene mu kuatekesa Paul, Janet, ni Alona kudibhana ni maka a moneka ku mienhu iâ. Kála kia bhange Nzambi kua ene, Nzambi ‘a m’izalese [ué] ni ngalasa ni paze, mu kuxikana ku muala na-ku kua Muène.’"	674b4d1fb5e4bdc49461eb7dc2e3240f
				"SE MUTHU ua lebha kála o ditala dia’nzo iê u ku zukama, ihi ueji banza? Muthu iú dikixi! Mu ukulu mua kexile makixi mu ixi. O Bibidia idikisa kuma tata jâ, exile ji-anju ku diulu. Mukonda diahi akexile kiki?
Lembalala kuma, o anju iaiibha Satanaji ia kexile mu bhanga mavua. Muéne ué, ua nganala o ji-anju ja Nzambi ku kala athu aiibha. Ji-anju jiji jevu Satanaji. Ene a xisa o kikalakalu kiá, ku diulu kia a bhele Nzambi. Ene eza mu ixi ni a di bhangela mikutu ia athu. Uejiia mukonda diahi
O Bibidi
... (377 chars skipped) ... 
, akexile ni nguzu iavulu, kia kulu a kituka makixi.
O makixi iá aiibhile. Mukonda exile onene ni nguzu iavulu akexile mu totojola athu. Akexile mu jijidika akuâ, phala ku kala athu aiibha kála ene.
Enoko ua fuile kiá, maji kua kexile diiala dia mbote mu ixi. Dijina diê Noué. Muéne ua bhangele ioso ia mu tumina Nzambi.
Saí kizuua Nzambi ua tangela Noué kuma o thembu phala Muéne ku buika athu oso aiibha ia bhixila. Maji Nzambi ueji bhulula Noué, ni muiji, uê ni iama. Ndoko tu tale kiebhi Nzambi k
... (377 chars skipped) ...
 bhanga an’a ji-anju kioso kia kituka makixi?
- Nanhi o diiala dia kaiela Enoko dia kexile mu ixi, ni mukonda diahi Nzambi ua mu zolele?
Ibhuidisu ia mukua
- Tanga Dimatekenu 6:1-8.
Kiebhi o divulu dia dimatekenu 6:6, didikisa kuma o i tu bhanga i tena ku luualesa Jihova mba i mu sangulukisa? (Jisá. 78:40, 41; Jisa. 27:11)
- Tanga Juda 6.
O ji-anju “ja kambele ku bhaka o ukota uâ, a xisa o kididi kia a tokala” mu izuua ia Noué i sidivila phala ku tu dimuna lelu? (1 Kol. 3:5-9; 2 Phe. 2:4, 9, 10)"	da5ad7ad621c5c99c15ac2cffe61992d
				"BEBEKA ua kexile mu mona o ithulu ia buingitile kiambote. Muéne ua kexile ku thandu’a kamelu, mu kubhita jisemana mu njila, muéne uejidile kiá ni uendelu ua kamelu ua kamuanhu-kamuanhu. O mbanza ia Hala mua kudila, ia xalele kiá dikanga. Muéne nange keji tena kumona dingi o jindandu jê. Sé phata muéne ua kexile mu dibhuidisa kiebhi kieji kala o muenhu uê, benge-benge mu kindala kiki kia mu bhixila kiá.
Ene a bhitile kiá o ixi ia Kanana ia akexile kiá mu mbanza ia Negebe. (Dimatekenu 24:62) Bebek
... (6077 chars skipped) ... 
mu mu ixi ia Kanana. Ua a tangela ué kuila Mbalahamu ni Sala a vualele mon’â diiala, a mu lukile o dijina dia Izake ueji lundula o unvuama uoso. Mbalahamu ua bhanene kikalakalu kia dikota ku selevende íii: Muéne ua tokalele kusota muhatu phala Izake bhu kaxi ka jindandu ja Mbalahamu mu ixi ia Hala.—Dimatekenu 24:34-38.
Mbalahamu ua bhangesa Iliezele kuloka kuila, keji sota muhatu phala Izake bhu kaxi ka akua Kanana. Mukonda diahi kana? Mukonda o ahatu akua Kanana ka kexile mu bheza Jihova o Nzam
... (6077 chars skipped) ...
la se mukonda diahi ua kexile mu laleka kiavulu, o Bibidia ki ilondekesa o ima íii kana.
^ kax. 15 Ku musoso iú o diiala ka mu tumbula o dijina kuila muéne Iliezele kana maji nange muéne-muene. Saí kizuua Mbalahamu ua lokele kubhana o umvuama uê uoso ku Iliezele mukonda Mbalahamu ka kexile ni mona. Mu kiki, Iliezele sé phata muéne uexile o dikota ua betele kilunji bhu kaxi ka jiselevende joso ja Mbalahamu. O musoso iú ulondekesa muene kuila selevende íii iala ni kilunji.—Dimatekenu 15:2; 24:2-4."	e7f19d9223d758c416644e99bbbf5139
				"XINGANEKA kwila eye wa mu tala vidyu ya muthu mukwa fuma, nange ngimbidi, eye u mu ximana kyavulu. O vidyu i mateka ni kulondekesa o ima ya lungu ni undenge wê, kyebhi kya mateka o kwimba, ni kithangana kya bhange phala kudilonga o kuxika. Mu kusuluka eye u mona wa mu kwimba bhu pholo ya mundu, kwenda mu jixi javulu. U kituka muthu wa fuma katé ni mu jixi ja makanga. Maji mu kubhita tu ithangana, eye u mona o jifoto ji londekesa o ukukilu wê. kyoso vidyu ki iya ni kubhwa, mwene ufwa.
O musoso yu
... (392 chars skipped) ... 
. (Ndongixi 9:5) Sumbala ni nguzu yoso i tu bhanga, etu ki tu tena kulenga o kukuka ni kalunga. Ku mbandu ya mukwa, tu tena kufwa, mukonda dya uhaxi mba kilwezu kyoso-kyoso ki moneka ku mwenyu. Kala ki tanga o Bibidya, etu twala kala o “mbundu, i moneka ngó kathangana kofèle, kindala-phe ya jimuka ku mesu!”—Tiyaku 4:14.
Sayi yá, a banza kwila o mwenyu ki wala ni valolo, mu kiki akayela o kixinganeku kya kwila ‘tu dyetu, tu nwetu, kuma mungu twa-nda fwa.’ (1 Kolindu 15:32.) O athu ala ni ixingane
... (392 chars skipped) ...
ni jidotolo ené mu sanga ima yavulu i bandekesa dingi ithangana ku mwenyu wa athu. Sayi jingijiye a mu bhanga nguzu yavulu phala o athu a tene ku nangenena ku mwenyu. Né mwene se o jingijiye a mu ditunda kyambote mba kana, o kibwidisu kinangenena kyeniki: Mukonda dyahi twene mu kuka ni kufwá? O kwila tu tena ku dyelela kwila o nguma yetu o kalunga, wa ka bhwa? O milongi ya-nda kayela ya-nda zwela ya lungu ni maka yá, ni ku tambwijila o kibhwidisu kiki: O kwila yú wene ngó o mwenyu u twa dyelela?"	6da48fbb15dec965626539ce68671440
				"PHALA ku tu kuatekesa kuijiia o Mexiia, Jihova Nzambi ua tumina o nzumbi iê ikôla ku jipolofeta ja Bibidia ku soneka ijimbuete ia lungu ni uvualukilu, ni ukunji, ni ufuilu ua Mubhuludi a mu kanena. O isoneku ioso íii ia Bibidia, ia di kumbidila kua Jezú Kristu. O isoneku íii madiuanu a kidi. Phala ku londekesa, tu tale o isoneku ia tange izulukutu ia lungu ni uvualukilu, ni undenge ua Mexiia.
O polofeta Izaia uambe kuila o Mexiia, ueji tunda ku muiji ua Sobha Davidi. (Izaia 9:7) Kiene muene ki k
... (187 chars skipped) ... 
ia Efrata.” (Mikeia 5:2) Mu thembu ia vuala Jezú, kuexile mbanza jiiadi ja kexile ni dijina dia Beleme. Imoxi ia zukamene kua Nazalé ku thunda dia ixi, o ia mukuá ia zukamene ku Jeluzaleme mu Judá. O Beleme ia zukamene ku Jeluzaleme, m’okulu akexile ku ixana Efrata. Jezú, a mu vuala mu mbanza ienioió, kála kia tange muene o isoneku!—Matesu 2:1.
O isoneku ia mukuá ia Bibidia, iambe kuma, o Mona Nzambi eji mu ixana “mu Ijitu.” Jezú kioso kiexile hanji mona ndenge, a mu ambatele ku Ijitu. Ia vutuka
... (187 chars skipped) ...
 sokesa o ibatulu ni ‘Ki kumbidilu.’ O ku bhanga kiki kua-nda suínisa o kixikinu kiê, mu Maka a Nzambi.
Kioso ki u tanga o ibatu íii, ia mikanda ikôla, eie ua tokala ku di lembalala kuila o isoneku íii, a isoneka jihama ja mivu, ande dia uvualukilu ua Jezú. Jezú uambe: “Ima ioso ia bhingi i bhita, iòsoneke mu Kitumu kia Mozé, ni mu madivulu a Jipolofeta, ni mu Jisalamu, ia ngi tokala eme.” (Luka 24:44) Kála ki u tena ku tanga mu Bibidia iê, o isoneku ioso ia di kumbidila muene—kála kia ki tange!"	95e9abfe95117f2f54fbee355f81ea46
				"O VALOLO YA MAK’Â NZAMBI
“Kizuzumbya Ngó Kya Ima Yambote Ya-nda Kwiza-ku”: (10 ithan.)
Jih 9:12-14—O manyinga a Kidistu a beta-o-kota, o manyinga a jimbudi ni jingombe ndenge (Perspicaz vol. 3 pág. 242 parág. 10)
Jih 9:24-26—Kidistu wa londekesa o valolo ya sata yê kwa Nzambi mu lumoxi-elêle kwabhu (‘Venha Ser Meu Seguidor’ cap. 18 pág. 183 parág. 4)
Jih 10:1-4—O Kitumu, kizuzumbya kya kima kya beta-o-kota kyeji kwiza ku pholo (Perspicaz vol. 3 pág. 245 parág. 7)
Tokwesa o Milongi ya Nzambi: (8 
... (317 chars skipped) ... 
ilongo mu kitangelu kya Bibidya kya semana yiyi?
Kitangelu Kya Bibidya: (Ithan. 4 mba 3) Jih 9:1-14 (th milongi ya 5)
KUMBIDILA O MILONGI YIYI MU UKUNJI WÉ
Vidyu Phala Kubhana Umbangi wa Dyanga: (Ithan. 4) Xika o vidyu, mu kusuluka, bhanga ibhwidisu ku jingivwidi.
Umbangi wa Dyanga: (Ithan. 2 mba 1) Kayela o ndunge phala kubhana umbangi. (th milongi ya 1)
Umbangi wa Dyanga: (Ithan. 3 mba 2) Mateka ni ndunge phala kubhana umbangi. O mukwa dibhata u batula o maka kala kyene mu bhanga mu mbambe yé,
... (317 chars skipped) ...
Mu kusuluka bhanga o ibhwidisu yiyi:
Ima yahi yene mu bhanga o Mukunji wetu wa Dikota, Jezú, i tu bhekela mbote?
Ebhi o mawukexilu atatu u tu tena kulondekesa o kisakidilu kyetu?
Bhana Mátwi mu Yônge: (Ithan. 3) Xika o vidyu (Jividyu > ANA-NDENGE). Mu kusuluka ebhwidisa tumbonga se mukonda dyahi a tokala kubhana mátwi mu yônge.
Milongi ya Bibidya mu Kilunga: (30 ithan) Mulangidi 02/18 difwe 16-18 kaxi 1-8
Kubhitulula ni Kuzwela o Milongi ya Semana Ya-nda Kayela (Ithan. 3)
Mwimbu wa 17 ni Musambu"	0bf2c4fcfc45c0348c1f1589825e56ea
				"“Mukonda dya kiki, ki tu kwata usudi.”—2 KOL. 4:16.
MWIMBU 128 Kukolokota Katé Bhu Dizubhilu
I TWA-NDA DILONGA *
1. Ihi ya bhingi kubhanga o Jikidistá phala kutenesa o kulenga kwâ kwa kutambula o mwenyu?
O JIKIDISTÁ ja mu lenga phala kutambula o mwenyu. Twa bhingi kusuluka ni kulenga katé ku disukilu, ki kale se twa mateka kindala mba twa mu lenga kyá mu mivu yavulu. O kiswinisu kya bhanene Phawulu ku Jikidistá akwa Filipe, ki tena ku tu kwatekesa we kubhixila mu mbambe yetu. Kyoso kya tambula o
... (6809 chars skipped) ... 
 (Jisa. 13:12) Sayi jiphange mu mivu ya 1900 ndu 1914, kya a bhiti mwene. Mu thembu yóyo, Jikidistá javulu, exile mu kingila kutambula o futu ya kuya ku dyulu ku muvu wa 1914. Ihi ya bhange o jiphange ja fiyele mu kumona kwila o ima ya kexile mu kingila, ki ya dikumbidila?
10. Sayi dikaza dya kexile mu kingila kima ni hanji yoso maji ki i di kumbidila. Ihi ya bhange?
10 Tala o phangu ya phange jiyadi ja fiyele a dibhana ni ibhidi yiyi. Phange Royal Spatz a mu batizala ku muvu wa 1908, wexile ni 
... (6809 chars skipped) ...
mesena kusuluka ni kukula mu nzumbi né mwene se twa mu sidivila kyá Jihova mu mivu yavulu. Poxolo Phawulu wa swinisa o Jikidistá ni akwá phala ka kwate usudi! O mukanda wa soneka phala akwa Filipe wala ni iswinisu i tu kwatekesa kukolokota ni kulenga phala kutambula o mwenyu ki wabhwa. O milongi yiyi, ya-nda londekesa kyebhi ki tu tena kukumbidila o izwelu ya Phawulu.
^ kax. 11 Tala o musoso wa phange Secord, “A Minha Parte no Progresso da Adoração Correta,” mu A Sentinela 15 de Janeiro de 1966."	2003082e2375ae82a9eadbba98e7b96c
				"‘Wenda we ni kusakidila.’—KOL. 3:15.
MWIMBU 46 Twa Sakidila, Jihova
I TWA-NDA DILONGA *
1. Kyebhi o mukwa Samadya a mu sakele kwa Jezú kya londekesa kisakidilu?
DIKWINYI dya mayala a kexile mu kithangana kya bhonzo. Ene a kexile ni uhaxi wa dibhute, kexile ni kidyelelu kwila ku hádya eji disanza. Maji sayi kizuwa, ene a mono Jezú, o Mulongexi wa Dikota, wa kexile mu bhita. Ene evu kwila Jezú wa kexile mu saka mawuhaxi oso, ene a dyelela ni kidi kyoso kwila eji kwa saka. Mu kiki ene a dikola: “Je
... (6131 chars skipped) ... 
30-34) Kupholo, Izawú wa dyela kyavulu mu kima kya solele kubhanga. Maji mwene ka londekesa kisakidilu. Kyenyiki, mwene kexile dingi ni ujitu wa kutambula o ukota.
12-13. Kyebhi akwa Izalayele kya londekesa kukamba kisakidilu, ni ihi ya bhiti?
12 Akwa Izalayele a kexile ni ima yavulu phala kulondekesa kisakidilu. Ene a a bhulula mu ubhika, kyoso Jihova kya bheka Dikwinyi dya Mabhebhu ku akwa Ijitu. Mu kusuluka Nzambi wa a bhulula mu kikangalakata mu ku bwika o kifuxi kyoso kya masoladi akwa Ijit
... (6131 chars skipped) ...
u tena kudilonga mu phangu ya Jihova, Jezú ni mukwa Samadya wa kexile ni uhaxi wa dibhute, ya lungu ni kulondekesa kisakidilu? Mu milongi yiyi twa-nda dilonga o jiphangu jiji ni ja mukwa. Twa-nda mona se mukonda dyahi kima kya beta kota kulondekesa kisakidilu ni kyebhi ki tu tena kubhanga kiki.
^ kax. 55 KILOMBOLWELU KYA JIFOTO: A mu tanga o mukanda wa Phawulu mu kilunga kya Loma. Akwila, Pidisila, Fibe ni jiphange jengi a mu tumbujuka ni kisangusangu mu kwívwa o majina mâ o tumbule mu mukanda.."	8804610b473c72bc5af1fe1eb40ba1c7
				"Zuze uexile mon’â Jakobo. O makota mê ejiidile kuila o tata iâ ua zolele kiavulu Zuze, ene ndenge. Mudié, kiebhi ene kia divu? Difuba dia a kuata anga a mu zemba. Kioso Zuze kia loto jinzoji, ua ji tangela o makota mê. Ene a banzele kuila sai kizuua eji mu fukamena. Mu kiki a mu zembele dingi kiavulu!
Sai kizuua o makota mê akexile mu langa jimbudi bhua zukamene ku mbanza ia Xikeme. Jakobo ua tumikisa Zuze phala kuijiia se kiebhi kiexile mu bhita o makota mê. Ene a mono Zuze, ua kexile mu kuiza 
... (337 chars skipped) ... 
 ia a dikunga mu manhinga a ka hombo, a tumikisa o divunga kua tat’â exi: ‘Didi ki diene o divunga dia mon’é?’ Mu kiki Jakobo ua banzele kuila, mon’ê a mu jibha ku kiama kia muxitu. Muene anga u kala mu dila mon’ê mu izuua iavulu. Sé-ku muthu ua tenene ku mu konda o malamba.
Ku Ijitu Zuze a mu sumbisile ku kabhitangu ka kilangidilu, dijina diê Potifale. Maji Jihova ua kexile mu kuatekesa Zuze. Potifale ua muene kuila Zuze uexile mukalakadi uambote, ueji tena ku mu dielela. Mu kubhita thembu, Zuz
... (337 chars skipped) ...
iavulu, eie u muhatu’ê. Se ngi ta phánda n’eie, kiki kituxi kia dikota kua Nzambi!’
Sai kizuua o muhatu ua Potifale ua kuata Zuze. Ua mu kuata mu divunga diê, maji Zuze ua lenge. Kioso Potifale kia bhixila kubhata, muene uambe kuila Zuze ua mesenene kuzeka-nê. Maji ka kexile mu zuela o kidi. Potifale njinda ia mu kuata, mu kiki ua te Zuze mu kaleia. Maji Jihova ka jimbi Zuze.
“Uila kiki, batâmenu bhoxi dia lukuaku lua Nzambi lua suina, muène a mi zangeleke bhu kitangana kiatokala.”—1 Phetele 5:6"	e934c60f6a30ff1d4f48e9808863df26
				"Ande dia kufuá kuê, Jezú uambe: “O Njimbu íii Iambote ia Utuminu ua Nzambi, ia bhingi ku i tula mu ngongo ioso, mu ku bhana umbangi ku ifuxi ioso; kiene kia kiéza o dizubhilu.” (Matesu 24:14, NW) Kiebhi kieji bhanga o kikalakalu kiki ku mundu uoso? Mu ku kaiela o phangu ia xisa Jezú kia kexile mu ixi.
Tuene mu sota athu ku mabhata mâ. Jezú ua longo o maxibulu mê kiebhi kieji boka mu inzo ni inzo. (Matesu 10:11-13; Ikalakalu 5:42; 20:20) O aboki ku hama ia dianga, akexile ni jimbambe mua tokalele phala kuboka. (Matesu 10:5, 6; 2 Kolindo 10:13) Lelu ué kiene kimoxi, phala tu tene kubhanga o kikalakalu kietu, kala kilunga kiala ni jimbambe jê phala ku kalakala-mu. Kiki, ki tu kuatekesa kubhanga o kikalakalu kia tu xila Jezú kia “kutula o Njimbu Iambote ku mundu, ni kubhana umbangi.”
Etu tu suína phala ku sanga athu mu ididi ioso. Jezú ua tu xila ué phangu ia kuboka o athu mu ididi ioso, kála bhu mbandu ia kalunga ni mu ji sanzala. (Marku 4:1; Nzuá 4:5-15) Etu ué tua bhingi tu zuela ni athu ia lungu ni Bibidia kioso ki moneka kithangana
O kuila eie u tena kuxinganeka muthu u ua mesena ku mu tangela o njimbu ia Utuminu ua Nzambi, ni ihi i lombolola o njimbu ia mbote phala muéne? Kana kubhaka o njimbu íii i bhana kidielelu. Tangela-iu akuenu!
Iebhi o “njimbu iambote” i tua tokala kuboka?
Kiebhi kiene mu kaiela o Jimbangi ja Jihova o phangu ia Jezú ia kuboka?"	d6cc09f0a04d83233fbc53f721bea803
				"UKEXILU WA UKIDISTÁ NI UKUNJI WETU–MILONGI PHALA O YÔNGE Katatu 2018
O VALOLO IA MAK’Â NZAMBI
Nzuá ua sosoluele o ukexilu ua muenhu uê, phala kubhanga o vondadi ia Nzambi. Lelu, o kusosolola o ukexilu ua muenhu uetu, ku tu kuatekesa kubhanga dingi mu sidivisu ia Nzambi.
O VALOLO IA MAK’Â NZAMBI
Ihi i lombolola kuijiia o ibhindamu ietu mu nzumbi? Kiebhi ki tu tena kubandekesa o ukexilu uetu ua kudia mu nzumbi?
O VALOLO IA MAK’Â NZAMBI
Kioso ki tu xikina o jungu ia kukala dixibulu dia Jezú mu kithangana kia batizu, tua xikina kikalakalu kia bhonzo, maji kubhanga kiki ku tu konda o malamba."	e77f19b0fedc48d920977a550c24179d
				"O kuila o jingeleja a ji bhange ku athu?
SAÍ ATHU A XIKINA kuila o athu ene a bhange o jingeleja; a mukuá amba kuila Nzambi muéne ua bhange o jingeleja phala kukuatekesa o athu ku mu zukama. Abha eie, ihi i u banza?
IHI I ZUELA O BIBIDIA
Kuene ubhezelu ‘ua zele bhu pholo ia Nzambi, Tata.’ (Tiiaku 1:27) O ubhezelu ua zele, u tunda kua Nzambi.
IHI DINGI I TU LONGA O BIBIDIA?
Phala kuuabhela Nzambi, o ngeleja ia tokala kulonga o kidi kia Bibidia.—Nzuá 4:23, 24.
O jingeleja ji kaiela o ijila ia athu, ki jala ni valolo.—Marku 7:7, 8.
O kuila tua bhingi kubheza Nzambi mu ngeleja?
IHI I U BANZA?
Kiene?
Kana?
Nange?
IHI I ZUELA O BIBIDIA
“Tu di xinganekienu mudietu, tu di suinise mu ku dizola, ni kubhanga o mbote. Kana kufula ku di bhongolola jinga.” (Jihebeleu 10:24, 25) Nzambi ua mesena kuila o abhezi’ê a dibhongolola.
IHI DINGI I TU LONGA O BIBIDIA?
Oso a mu bheza Nzambi kumoxi a tokala kuxikina mu kima kimoxi.—1 Kolindo 1:10, 11.
Ku mundu uoso, o athu a mu bhanga o ubhezelu ua kidi, ua uabhela Nzambi, a dibhanga jiphange ja dizolo kiavulu.—1 Phetele 2:17."	c66e298ead0c110ef49a1d75c58fb3d9
				"‘Kuma tuene ku mi lembalala, sé ngó kufula, bhu pholo ia Nzambi ietu, Tat’etu, o ku kalakala kuenu kua ufiiele, ni ku di bhakula kuenu kua henda.’
1. Kiebhi Phaulu kia kexile mu mona ió a di bhakuile mu ku boka o njimbu iambote?
O POXOLO PHAULU ua kexile mu bhana valolo iavulu ku jiphange jê ja mala ni ja ahatu, a di bhakuile mu ku boka o njimbu iambote. Muéne ua soneka: ‘Kuma tuene ku mi lembalala, sé ngó kufula, bhu pholo ia Nzambi ietu, Tat’etu, o ku kalakala kuenu kua ufiiele, ni ku di bhaku
... (7029 chars skipped) ... 
uhatu ua kexile mu sidivisu ia thembu ioso mu 50 a mivu, ua zuela ia lungu ni kikuatekesu kia tambuile muéne, ni jiphange ja mukuá ja ahatu exile makudi, muéne uambe: “O tufunga tuetu tua kexile mu kunda o aboki a thembu ioso mu ku bhita jimbeji. Ene akexile ku tu ibhula ia lungu ni sauidi ietu, ni sidivisu ia ku dikila o ibhindamu ietu ni ku sota kuijiia, se kua kexile kima kia kexile mu tu thandanganhesa. Ene exile athu ambote. Ene a tu kundu mu inzo ietu phala ku mona se tua bhindamena kikuat
... (7029 chars skipped) ...
vende ja thembu ioso, a solo o ukexilu ua muenhu, u bhekela kisangusangu kia dikota. Uene o ukexilu ua muenhu ua beta-kota lelu. O jiselevende ja thembu ioso, a tena ku di longa ídifua ni jindunge jambote ji tena kua kuatekesa lelu ni ku mundu ua ubhe. Kua kambe ngó bhofele, o jiselevende joso ja Jihova, a-nda bhanga ikalakalu i suínisa izuua ioso. Mu kiki, tua tokala kuia ni ku lembalala ‘o ku kalakala kua ufiiele,’ ni ku ‘di bhakula’ kua henda,’ kua ió, a di bhakula mu sidivisu ia thembu ioso."	f5bfe0a9a7b26333d4c20e55159908e0
				"O VALOLO YA MAK’Â NZAMBI
“Nga mu Bazelele Bhu Pholo ya Mundu”: (10 ithan.)
[Xika o vidyu, Kilombolwelu Kya Divulu Dya Ngalásya.]
Ng 2:11–13—Kyoso o Jikidistá akwa Judeya kya kundile Phetele, o wôma wa mu bhangesa ku di sondoloka ku Jikidistá akwa jixi jengi (Mulangidi 04/17 difwe 25 kaxi 16)
Ng 2:14—Phawulu wa bazela Phetele (Mulangidi 15/03/13 difwe 5 kaxi 12)
Tokwesa o Milongi ya Nzambi: (8 ithan.)
Ng 2:20—Kyebhi ki u tena kumona o sata ya kukula, ni mukonda dyahi? (Mulangidi 15/09/14 difwe 14
... (440 chars skipped) ... 
dyu, mu kusuluka, bhanga ibhwidisu ku jingivwidi.
Kukunda o Muthu mu Veji ya Kayadi: (Ithan. 3 mba 2) Kayela o ndunge phala kubhana umbangi. (th milongi ya 2)
Kulonga o Bibidya: (Ithan. 5 mba 4) I Tu Longa, difwe 202 kaxi 18-19 (th milongi ya 6)
WENDELU WA UKIDISTÁ
“Kyebhi Etu Enyoso ki tu Tena Kukwatekesa Kulanga o Ididi Yetu ya Ubhezelu”: (15 ithan.) O mbandu yiyi, a tokala ku i bhanga ku kafunga. Kyoso kya-nda zubha kuxika o vidyu, Kulanga o Ididi Yetu ya Ubhezelu, bhanga o ibhwidisu, mu kusu
... (440 chars skipped) ...
akala twene mu dilanga mu ilwezu? Ikalakalu yebhi ya tokala hanji ku i bhanga? Se sayi phange wala ni uhete wa kuyudika kima kya zanganya, mba wa mesena kudilonga mu ku kwatekesa yó ala ni uhete, ihi ya tokala kubhanga? Kyebhi etu oso sumbala ni ibhindamu yetu, tu tena kukwatekesa kulanga o Kididi Kya Ubhezelu?
Milongi ya Bibidya mu Kilunga: (30 ithan.) “Mwiji wê u Tena ku Zediwa,” disá 9 kaxa mu difwe 31
Kubhitulula ni Kuzwela o Milongi ya Semana Ya-nda Kayela (Ithan. 3)
Mwimbu wa 37 ni Musambu"	1b2b4e947ba456415ea43638a86d442e
				"Mozé ua kanena kua Falaó kuila keji vutuka dingi phala kudisanga-nê. Maji ande dia kutunda, muene ua tangela Falaó: ‘Mu kaxi ka usuku, tuana tuoso tua dianga tua akua Ijitu, tundé ku mona ua Falaó katé ku ana abhika, a-nda fua.’
Jihova ua tangela akua Izalaiele phala kulamba kudia kua katunda. Muene uambe: ‘Jibhenu kambudi mba kahombo kala ni muvu umoxi, mu kuata o manhinga anga mua ta ku thandu’a mielu. Muoha o xitu anga mu i dia ni jimbolo ja kambe felemendu. Mu zuata, mu ta o jihai jenu, mu k
... (126 chars skipped) ... 
?
Mu kaxi ka usuku o anju ia Jihova, ia bhiti mu jinzo joso ja akua Ijitu. O jinzo ki mu kexile manhinga, ku thandu’a mielu, o tuana tuoso tua dianga tuafu. Maji o anju ia somboka o jinzo kua kexile o manhinga. O miji ioso ia akua Ijitu, a fundu tuana kixi o jimvuama mba o jingadiama. Maji ku tuana tua akua Izalaiele, ki kufu né ngó mona umoxi.
Katé muene ni mon’â Falaó, a mu jibha. Falaó ka tenene dingi ku dibhana ni maka oso iá mu kithangana kienhókio. Ni lusolo-luoso muene uambela Mozé ni Alá
... (126 chars skipped) ...
hethama, o ana Izalaiele a tundu mu ixi ia Ijitu, mu ibuka-ibuka, miji ni miji. Akua Izalaiele exile 600.000, mala, ahatu ni ana-ndenge. Athu avulu kexile akua Izalaiele, ai kumoxi phala kubheza ue Jihova. Mu kithangana kienhókio akua Izalaiele a a bhulula ku ubhika!
Ene a bhangele o fesa íii ia katunda muvu ni muvu phala kulembalala kiebhi Jihova kia a bhulula. A i xanene Phasu.
“Kiene ki nga ki bhangela o nguzu iami ni i monekena ko-kué, mbé dijina diami ni di fumane mu ngongo ioso.”—Loma 9:17"	4dc5aec843b4b27db59f657ae09f0c87
				"O kwila kima kyambote o kutungutisa o mukutu? Xé, maji o kubhanga o ima i kolesa o ukamba wetu ni Jihova kwa beta dingi kota. (1Ti 4:8) Mu kiki-phe o Jikidistá ka tokala kuzanga ithangana yavulu mu jijoko.
TALA O VIDYU, IHI I WA TOKALA KWIJIYA YA LUNGU NI JIJOKO, MU KUSULUKA TAMBWIJILA O IBHWIDISU YA KAYELA:
1. Mawuhete ebhi u tu tena kudilonga mu jijoko?
2. Ebhi o mawukexilu atatu a tu kwatekesa kwijiya se o jijoko ja wabha phala etu mba kana?
3. Kyebhi o divulu dya Jisalamu 11:5 di tena ku tu kwatekesa kusola se jijoko jebhi ji twa-nda tala mba kujokala?
4. Kyebhi ki tu tena kukumbidila o divulu dya Filipe 2:3, ni divulu dya Jisabhu 16:18 mu ukexilu u tu jokala?
5. Kyebhi o divulu dya Filipe 1:10 di tena ku tu kwatekesa phala ki tu zange ithangana yavulu mu kutala o jijoko mba kujokala?"	edb72bb5679fbc2fb0243d26e6bc6743
				"O JIKIDISTÁ a a tumina ku bhanga o Fesa ia ufuilu ua Kristu. O fesa íii, a ixana ué “o Seialu ia Ngana.” (1 Kolindo 11:20) Mukonda diahi iala ni kijimbuluilu iambote? Thembu kuxi, ni kiebhi kia tokala ku i bhanga?
Jezú Kristu ua bhange o fesa íii mu usuku ua Phasu ua Jijudé, mu muvu ua 33 K.K. O fesa íii ia Phasu, akexile mu i bhanga veji imoxi ngó ku muvu, mu kizuua kia 14 kia mbeji ia Nisã ua Jijudé. Phala ku kondala o kizuua kiki, o Jijudé a kingile kioso ki bhita o semana ia dianga ia mbeji 
... (1238 chars skipped) ... 
kieji kala ué kituxi mu kitumu kia Nzambi. (Dimatekenu 9:3, 4; Ijila 17:10) Kála kia ki tange mu divulu dia Luka 22:20, Jezú uambe: “Dikáu didi, kiene o Kikutu kiòbhe bhukaxi ka Nzambi ni athu, kiòkolese ni manhinga mami, manda kubhubha mukonda dienu.” O kuila o dikáu dienhodio dia kituka muene “o kikutu kiòbhe”? Kana, mukonda o kikutu kiobhe, kima kia ku xikana, ki kima kia ku kuata.
Kiki-phe, o mbolo ni vinhu ijimbuete ngó. O mbolo ijimbulula o mukutu uaiuka ua Kristu. Jezú ua kuata o mbolo ia
... (1238 chars skipped) ...
até ku hádia? Ene a belesela o kitumu kia Jezú, kia kuia mu Fesa ia Seialu ia Ngana, maji ene a mona ngó ni ku xila kuoso, ka dia o mbolo né kúnua o vinhu. Veji imoxi ngó ku muvu, o Jimbangi ja Jihova a bhanga o Fesa ia Seialu ia Ngana, mu kizuua kia 14 ia mbeji ia Nisã, kioso kífua o dikumbi. Sumbala athu a tolo a kingila kuia ku diulu, o Jikidistá joso a mona o fesa íii, kála kima kia valolo kia dikota. Mu kizuua kiki, o Jikidistá a xinganeka o henda ia Jihova Nzambi ni Jezú Kristu.—Nzuá 3:16."	c1c421b1564f8713ca44abab95b74fbd
				"O Ididi ioso ia Ubhezelu ia Jimbangi ja Jihova, iambata o dijina dikola dia Nzambi. O kuzelesa o kididi kiki ni ku ki iudika kiambote, ujitu ua dikota, kima kia bhingi ku ubhezelu uetu. Athu mu kilunga ene oso a tena kukuatekesa.
Oso a mesena, a zelesa o kididi, ande dia ku mateka o kiônge ni kioso ki bhua o kiônge. Kioso ki bhua o kiônge, o jiphange a xixila o Kididi kia Ubhezelu. Veji imoxi ku semana a xixila mu jimbandu joso ja kididi kia ubhezelu. Kafunga mba múkuatekexi ua tufunga, u kala kupholo mu sidivisu íii, muéne uejiia kiá o kikalakalu kia tokala o kubhanga. Se kua bhingi, o jiphange a komba, a sondola o ialu, a xixila o inzo ia dixidixilu, a komba bhu kanga ni ku iudika o jaludim. Mu kizuua kimoxi ku muvu, a xixila o Kididi kioso kia Ubhezelu. O tuana tuetu a kuatekesa mu kuzelesa o kididi, tu a longa o kuzelesa o Kididi kia Ubhezelu.
Kuatekesa kioso ki kubhinga ku iudika kima. Mivu ioso, o jiphange a tonginina kiebhi kia mu langa o kididi kiki, moxi ni bhu kanga. Se a mona kuila kua bhingi ku iudika kima, o jiphange a ki iudika, phala ki ku bhinge kitadi kiavulu phala ku ki iudika. (2 Malunda 24:13; 34:10) O kididi kia zele, kididi kia tokala mu tu bheza o Nzambi ietu. O kukuatekesa kuzelesa o kididi, tu londekesa kuila Jihova kamba dietu, ni kuila, tua zolo o kididi kiki. (Jisálamu 122:1) Ki bhana Umbangi mu diembu dietu.
Mukonda diahi ki tu tokala kulanduka o kididi kietu kia kubheza?
Ihi ia tokala kubhanga phala kuzelesa o Kididi kia Ubhezelu?"	4be03e6465f876c29b0e69d6f63f808c
				"Mu kubhita kithangana, kioso Sobha Nabukodonozolo kia lotele o nzoji ia lungu ni kiteka, muene ua bhangele kiteka kionene kia ulu. Muene ua ki tele mu honga ia Dula, anga uexana makota oso mu ixi, kála Sadalake, Mizake, ni Abede-neko, phala kudibhongolola ku pholo dia kiteka. O sobha ua tumu: ‘Kioso kia-nda xika o jimbánza, o jikoloneta, ni ngaieta ia jiphukila, fukamenu ku kiteka! Muthu uoso-uoso ka fukama ku kiteka, a-nda ku mu takula ku kijiku kia uama túbhia.’ O kuila, o minzangala itatu Jih
... (504 chars skipped) ... 
u nzambi u tena ku mi bhulula bhu maku mami.’ Mu kienhiki, ene a mu ambela, exi: ‘Ki tu bhingi ku tu tangela dingi. Nzambi ietu u tena ku tu bhulula. Né muene se ka tu bhulula, sobha, ki tua-nda bheza o kiteka.’
Nabukodonozolo njinda ia mu kuata. Muene ua tangela o maiala, uixi: ‘Temesenu dingi o kijiku kia túbhia lusambuadi!’ Muene anga ua tumu o masolodi mê: ‘Kutienu o Jihebeleu jiji, a takulienu mu kijiku!’ O kijiku kia temenene kiavulu, kioso o masoladi kia zukama, afu mu kithangana kienhoki
... (504 chars skipped) ...
a mu kaxi ka túbhia sé kujokota. Ene ka jokota né ku mukutu, o ndemba mba o izuatu, ka kexile ue mu nuha dixi kana.
Nabukodonozolo uixi: ‘O Nzambi ia Sadalake, Mizake ni Abede-neko, Nzambi ia dikota. Ua tumikisa anju iê phala ku a bhulula. Se-ku nzambi iéngi ia soko ni Nzambi iâ.’
O kuila ua mesena kulondekesa o ufiiele ué kua Jihova katé muene mu ithangana ia bhonzo, kála kia bhangele o minzangala itatu Jihebeleu?
“Mu kubheza kikale u bheza Jihova, Nzambi ié, muène ngó u mu tumaka.”—Matesu 4:10"	16d71115bc39cd56db0d584bd50c2a5e
				"O tembulu ia mono Izekiiele mu kisuma, ilombolola kuila, o mundu ua Jihova, ueji bhana jisata mu vondadi iâ. Kiebhi ki tu tena ue kubhanga kiki?—Jih 13:15, 16.
O kima kia dianga, o kukala muboki ua ithangana ni ithangana. O muvu ua sidivisu ua 2018, uala ni jimbeji javulu jala ni Sábhalu jitanu ni Malumingu atanu. O muvu iú, ua-nda kuatekesa o jiphange a boka ngó mu mausukilu a semana, mukonda dia salu. O aboki a tena kusola kubhanga 30 mba 50 a ji ola mu jimbeji ja Katanu, Kasamanu, ni kioso o kafunga ka ilunga kia kunda o kilunga.
Maji se ki tu tena kukalakala kala aboki a ithangana ni ithangana? Mu kidi, tu tena kubhanga nguzu phala kubandekesa dingi o uhete uetu ni kusanzumuna o ukunji uetu. Ki kale se tu tena kukala aboki a ithangana ni ithangana mba kana, o henda ietu kua Jihova, ia tokala ku tu suinisa kubhanga ioso, phala ku mu sidivila kiambote ku muvu ua sidivisu ua 2018!—Ho 14:2.
TALA O VIDIU, NI KIKUATEKESU KIA JIHOVA, NGI TENA KUBHANGA IMA IAVULU; MU KUSULUKA, TAMBUIJILA O IBHUIDISU IA KAIELA:
Ihi ia bhangesa Sabina kubandekesa o sidivisu iê kua Jihova?
Kiebhi o phangu ia kusuina ia Sabina, i ku kuatekesa?
Ku muvu ua sidivisu ua 2018, jimbeji jebhi ji u tena kusidivila kala muboki ua ithangana ni ithangana?"	89b35c8acf69b9dc663cad52399da933
				"O Jikidistá ja dianga, a boko o njimbu iambote ia Utuminu, katé ku maxokololo a ixi. Jezú ua londekesa o kididi kua tokalele kuia mu boka, bhu kaxi ka madiuanu, ua bhangesa kuboka mu madimi avulu. Jihova ua a bhana nguzu ni kutena, phala kudibhana ni izukutisu ia makota.
Jezú ua bhangesa poxolo Nzuá kumona o kutena kua Jihova, mu kaxi ka kisuma. Mu kisuma kia mukuá, Nzuá ua mono o Utuminu ua diulu ku tolola Satanaji ni utuminu uê. Nzuá ua mono Jezú kutumina kala Sobha kumoxi ni 144.000 a Jikidistá a undu. Nzuá ua mono, o ixi ioso kukituka palaízu, iezala ni athu a bheza kumoxi Jihova ni kutululuka."	6962de61dae74456d6144d6be9c1be54
				"1, 2. A nanhi exile o makamba a Jihova?
NANHI ua mesena u kala kamba diê? Muthu ua mu uabhela. Muthu u dibhana-né kiambote muéne ué u dibhana kiambote n’eie. Muthu uala ni ukexilu ni ídifua i ua uabhela.
2 Jihova Nzambi ua solo athu phala kukala makamba mê. Mu kifika Mbalahamu uexile dikamba dia Jihova. (Izaia 41:8; Tiiaku 2:23) Jihova ua zolele ué Davidi. Muéne uambe kuila Davidi ‘muthu ua mu zelela ku muxima.’ (Ikalakalu 13:22) O polofeta Daniiele uexile muthu ‘a mu zolele kinene’ kua Jihova.—
... (4859 chars skipped) ... 
ngu ni athu?
14 Eie u tena kudilonga phangu mu ima ia bhiti ni Jobe. Lelu Satanaji ua mu tu tatela kuila tua mu sidivila ngó Jihova mukonda dia ima ia tu bhana Muéne. Mu divulu dia Jobe 2:4, Satanaji uambe: “O muthu ioso iala na-iu u i bhana mu ku kula o muenhu uê.” Kienhiki Satanaji u tatela athu oso ki kala mala mba ahatu, kuila akua luímbi, ka tatela ngó Jobe, kana. Kua bhiti kiá jihama ja mivu tundé kiafu Jobe, maji Satanaji uene hanji mu xonguena Jihova ni kutatela o jiselevende jê. Mu kifi
... (4859 chars skipped) ...
a ngó Jihova mukonda dia mabesá u ua-nda tambula ku hádia, maji mu sidivile mukonda dia henda. Se u bhanga kiki ua-nda kala u dikamba dia kidi dia Nzambi!
^ kax. 16 Kiki ki kilombolola kuila Satanaji muéne uene mu funhisa o athu a mesena ku ku fidisa kudilonga o Bibidia. Maji Satanaji muéne “o nzambi iaiibha ia mundu iú” ni kuila “o mundu uoso-phe [uala mu kutena kuê].” Mukonda dia kiki, ki tu tokala kudiuana se kumoneka muthu ua mesena ku tu fidisa kusidivila Jihova.—2 Kolindo 4:4; 1 Nzuá 5:19."	8201c535d4cc8d31fb1277c42b1da0c2
				"Muimbu ua 146 ni Musambu
Izuelu Phala Kumateka (Ithan. 3 mba 2)
O VALOLO IA MAK’Â NZAMBI
“A kà Naminina ku Divunga Dia Judé Imoxi”: (10 ithan.)
[Xika o vidiu, Kilomboluelu Kia Divulu Dia Zakadiia.]
Za 8:20-22—Athu a madimi moso mu ngongo, a mu sota ku a xikina kua Jihova (Mulangidi 15/11/14 mban. 31, kaxi 14)
Za 8:23—Ió ala ni kidielelu kia kukala mu ixi, a kaiela ni kukuatekesa o Jikidistá a undu ala hanji mu ixi (Mulangidi 01/16 mban. 21, kaxi 4; Sentinela 15/02/09 pág. 27 parág. 14)
Tokuesa o
... (211 chars skipped) ... 
mban. 23, kaxi 7-8)
Ihi i ua di longo ia lungu ni Jihova, mu kitangelu kia Bibidia kia semana íii?
Ihi dingi i ua di longo mu kitangelu kia Bibidia kia semana íii?
Kitangelu Kia Bibidia: (Ithan. 4 mba 3) Za 8:14-23
KUMBIDILA O MILONGI ÍII MU UKUNJI UÉ
Umbangi ua Dianga: (Ithan. 2 mba 1) Despertai! No. 6 ua 2017, milongi ia kapa—Xisa kibhuidisu, phala kukunda o muthu.
Kukunda o Muthu: (Ithan. 4 mba 3) Despertai! No. 6 ua 2017—O Despertai! dio bhane kiá kioso kia zuela ni muthu mu veji ia dianga. 
... (211 chars skipped) ...
ji—Kuzuela ni Athu Oso mu Mbambe Ietu”: (15 ithan.) Mbandu ni jingivuidi. Xika o vidiu, Kuboka “Katé ni ku Maxokololo ma Jixi.” Bhanga o ibhuidisu iala mu mbandu ia 8 (Jw.Org > ji Vidiu > IÔNGE IETU NI UKUNJI).
Milongi ia Bibidia mu Kilunga: (30 ithan.) O Utuminu ua Nzambi ua mu Tumina Kiá! kr kibat. 22 kaxi 17-24, ni kubhitulula o kaxa “O Kuila o Utuminu ua Nzambi Uala ni Valolo Phala Eie?” mu mban. 240
Kubhitulula ni Kuzuela o Milongi ia Semana Ia-nda Kaiela (Ithan. 3)
Muimbu ua 134 ni Musambu"	a46e167dbe24d83801b979c2cb5f6bb3
				"Se ua mesena kuzuela n’etu, kuia mu iônge ietu, kudilonga o Bibidia mba ku tuijiia kiambote, o mbandu íii ia-nda ku kuatekesa. Tua kuixana ué phala kuia mu jifiliiale jetu phala kumona kiebhi ki kalakala o kilunga kietu.
Beliefs and Activities
Tuala mu 230 a jixi ndenge, kala muthu mudietu uala ni ukexilu uê. Nange eie uejiia kiá o ikalakalu ietu ia ku boka, maji etu ué tu kuatekesa akuetu mu mbanza mu maukexilu engi.
Programa ya kudilonga o Bibidya
Bhinga ku Jimbangi ja Jihova Phala Kudikunda nawu diba dya Bibidya mba fikisa kudilonga o Bibidya ni ene sekufuta kima, kabasa wasoneka o kamukanda kala mu jw.org.
Meetings and Events
Branch Offices
Ixi—Jixi Joso
239—Jixi muene o Jimbangi ja Jihova
8.201.545—Jimbangi ja Jihova
9.499.933—Athu a di longa o Bibidia
19.950.019—Athu akexile mu Lembalasa ia kufua kua Kristu
115.416—Ilunga"	0e5a249710d332099e7a0a0a78cb619d
				"“Xikana Ngana Jezú, nda u bhuluke, ni eie ni mbèle ié.”
Phaulu ni Silas a zuela o izuelu íii ku kalasalelu ku Masedonha mu mbanza ia Filipo. Ihi ia lombolola o izuelu iâ? Phala kuijiia kiebhi o ku xikina Jezú ku tu bhulula ku’alunga, kia dianga tua tokala kuijiia se mukonda diahi etu tuene mu fuá. Xinganeka ihi i longa o Bibidia.
Nzambi ka bhange o athu phala kufua
“Jihova Nzambi anga u kuata o muthu, u mu ta mu díbhia dia Edene phala ku dima ni ku di tambula konda. Jihova Nzambi anga u tendelel
... (3006 chars skipped) ... 
konda dia muéne, a tu vuala ni mikutu ia ituxi i bhekela o kufua, sumbala k’etu tua solo o ukexilu iú. Phaulu ua jimbulula kiambote o ukexilu uetu. Muéne ua soneka: “Eme-phe ngi muthu ua kufua, a ngi sumbisa ku ituxi. Kokolo diami dia kuxixima kiki! Nanhi u ngi kudila ku mukutu iú ua mu ngi bheka mu kalunga.” Phaulu ua tambuijila o kibhuidisu kiê, muéne uixi: “Nga sakidila-phe Nzambi, kuma sai-ku kubhanduluka mua Jezú Kristu, Ngana ietu!”
Jezú ua bhana o muenhu ué phala tu tene ku kala ni muenhu
... (3006 chars skipped) ...
 dingi kùfua.” Phala kulondekesa o kidi kia kikanenu kiki, o velusu ia 5, izuela: “Maka iá a kidi, a tokala ku a dielela.” Ioso i kanena Jihova, muéne u tena ku i bhanga.
O kuila u xikina kuila o “maka iá a kidi, a tokala ku a dielela?” Di longe-phe dingi ia lungu ni Jezú Kristu ni ku mu xikina. Se u bhanga kiki, ua-nda kala ni ukamba ni Jihova. Kua-nda zediua ngó lelu, ua-nda tambula ué o muenhu ua kalelaku mu Palaízu mu ixi, ki mua ka kala dingi kufua, “nè ngó mukôndo, mba kudila, mba kukata.”"	4a2b62c1901bb0a2a502e98486135ccf
				"TALENU! Ihi ia mu bhita bhabha? O kuila o muzangala ua zeka bhoxi ua dikuama? Tala! o diiala ua mu tunda m’onzo Phaulu! Utena ku mona ué, Timote bhabha? O kuila o muzangala ua lauka mu njanela?
Kiene, kiki kiene ki kia bhitile. Phaulu uakexile mu bokela o maxibulu ku Tolóua. Muéne uejidile kuma keji ku disanga dingi, mukonda ua-nda kuata baluku mu kizuua kia kaiela-ku. Kienhiki, muéne ua zuela nâ katé mu kaxaxi ka usuku.
O muzangala iú dijina diê, Eutiku, ua xikamene bhu njanela iu ua zekele. Mu
... (782 chars skipped) ... 
ta. Mu njila ienioió, Phaulu ua bhange mivu itatu mu mbanza ia Efezo ubheka uê. O njila íii iexile ia dikota, o njila ia kaiadi ndenge.
Kioso kia xisa Tolóua, o baluku ia tula ku Miletu. Kia zukamene ku Efezo, Phaulu ua tumu ku ixana adiakimi a kilunga kia Miletu, phala ku zuela nâ mu veji ia sukina. Kioso kia bhixila o thembu phala ku xalesa Phaulu, ene a luualele kiavulu mu ku mona Phaulu kuia!
Mu kusukáko, o baluku ia bhixila mu Sezaleia. Mu dibhata dia dixibulu Filipe mua kexile Phaulu, o po
... (782 chars skipped) ...
u ia athu oso,’ kala kiedikisa o izuelelu ia Phaulu io soneke mu divulu dia Ikalakalu 20:26, 27? (Ize. 33:8; Ikalakalu 18:6, 7)
Mukonda diahi o adiakimi a tokala ku ‘kaiela ni kidielelu kioso o maka ma fiiele’ kioso kia longa? (Ikalakalu 20:17, 29, 30; Tito 1:7-9; 2 Tim. 1:13)
- Tanga Ikalakalu 26:24-32.
Mukonda dia Phaulu ku kala mukuá Loma, kiki kia mu kuatekesa kiebhi mu ku kumbidila kiambote o kikalakalu kiê, kia tambula kua Jezú? (Ikalakalu 9:15; 16:37, 38; 25:11, 12; 26:32; Luka 21:12, 13)"	7f46bc923eba398355ae1db9d08f0777
				"Kala u kindanda, u kole kyambote muxima; kana kukala ni woma, kana kukala ni kekènya; kuma Jihova, Nzambi yé, wala-nê kumoxi kwoso-kwoso ku u ya.—Josu. 1:9.
Jihova wa kolokotesa o selevende yê Josuwé, wa kexile ni kikalakalu kya ku kala ku pholo dya mundu wa Nzambi kate kyeji bhixila mu Ixi ya Kanana. Jihova we wa kolokotesa kibuka kya athu. Mu kifika, Jihova wejidile kwila o Jijudé eji bhindamena kikwatekesu kyoso kyexile mu Babilonya. Mwene wa a kolokotesa bhu kaxi ka kikanenu ki zwela: “Kana 
... (782 chars skipped) ... 
u difu ni ujitu wa kutungula o ima yambote mu ima yayibha. Adá ni Eva akexile ni ufôlo wa kusola kubelesela Nzambi mba kana. Maji Jihova mwene ngó wala ni ujitu wa kutungula o ima yambote ni ima yayibha. O “muxi wa kwijiya kyawabha ni kyayibha” wexile kijimbwete kya lungu ni maka enyá phala Adá ni Eva. (Dim. 2:9) Kyoso Jihova kyambela Adá ni Eva phala kadyé ku ibundu ya muxi yó, mwene wa kexile mu a longa kwila, se a mesene kukala ni ufôlo wa kidi, ene a tokalele ku mu belesela. Ku disukilu, o j
... (782 chars skipped) ...
, 8) Kuma Jihova wa kwatela henda ku mundu wê, mwene wa a katula mu ubhika. Hama ja mivu kupholo, kyoso akwa izalayele a kexile kya mu Ixi ya Kanene, kwiza jinguma a mesena kubhânga nâ mu ixi ya kanana. Ihi ya bhange Jihova? Mwene ‘u a kwatela henda mukonda dya kukema kwâ, mukonda dya hadi yala ku a bhikisa ni ku a zukutisa.’ Jihova wevu dingi o ndolo ni malamba a mundu wê, yú wa a kwatekesa. Mwene wa tumikisa afundixi phala kubhulula akwa Izalayele ku jinguma jâ.—Afun. 2: 16, 18. w19.03 15 ¶4-5"	3cb576dfa0e02ccfec39cc034576c84b
				"Kioso ki ku bhita divuua, o Jimbangi ja Jihova ni lusolo luoso, a bhanga nguzu phala ku kuatekesa o jiphange jâ a bhiti ni divuua. O nguzu íii, ilondekesa o henda ietu ia kidi ku akuetu. (Nzuá 13:34, 35; 1 Nzuá 3:17, 18) kiebhi ki tu kuatekesa?
Tu sangela kitadi mba kima kiéngi. Kioso ku Judeia kua bhiti nzala ia dikota, o Jikidistá ja dianga ku Andiioka a tumikisa kitadi phala kukuatekesa o jiphange jâ. (Ikalakalu 11:27-30) Kiene kimoxi ué lelu, kioso ki tuívua kuila o jiphange jetu a mu dibhan
... (171 chars skipped) ... 
 sota o jiphange joso ja kilunga, phala kuijiia kuila oso ala kiambote. Kibuka kimoxi kia jiphange, ki tena ku uanena o kudia ku jiphange, menha, izuatu, inzo ni milongo. Jimbangi javulu ja Jihova ala ni uhete, a di bheka mu vondadi iâ phala kuia ni kitadi kiâ mu kukuatekesa, ku iudika o jinzo jo buike ni Ididi ia Kubheza. O kukalakala kumoxi ni jiphange ni uhete u tuala nau, ku tu kuatekesa kubhanga ioso phala kusuua o ibhindamu ia jiphange jetu. Sumbala etu tu kuatekesa ‘oso a bheza kumoxi n’e
... (171 chars skipped) ...
malamba. Mu ithangana íii, etu tu tambula nguzu kua Nzambi, ‘o Nzambi ia kikuatekesu kioso.’ (2 Kolindo 1:3, 4) Ni kusanguluka kuoso, tu tula o njimbu iambote ia lungu ni ikanenu ia Nzambi kua ió a kambe kidielelu, mu kua kuatekesa kuila kua kambe ngó, o Utuminu ua Nzambi ua-nda zubha o mavuua oso a bhekela ndolo ni hadi ku athu.
Mukonda diahi o Jimbangi ja Jihova a tena ni lusolo luoso, kukuatekesa o athu mu ithangana ia mavuua?
Ku kondama kuebhi ku tu tena kubhana ku athu, a bhuluka ku mavuua?"	b8a32014cceac33339705a309381ed4f
				"Kiebhi o athu m’ukulu kia kexile mu bhanga o maulungu mâ mu ukexilu ua kuila o mabaia ka kuate menha?
Lionel Casson, ngijiie u di longa ia lungu ni maulungu okulu, u jimbulula ihi ia kexile mu bhanga o athu mu Loma kioso kia zubhile o ku bhanga o maulungu mâ. Ene akexile “mu xiia o mabaia ni uasu [betume] ni ku u muanga katé ni moxi dia ulungu.” Ande dia akua Loma, o akua Akadia ni Babilonha akexile uá mu ta uasu mu ku tunga o maulungu mâ phala ene ka kuate menha.
O Mikanda Ikola mu dimi dia Heb
... (326 chars skipped) ... 
maulungu mâ. Kioso kia zubhile o ku bhanga kiki, o betume ia kexile mu kukuta ni ku di bhanga kala mulele a vungu nau o mabaia phala ene ka kuate menha.
M’ukulu mua kexile betume iavulu. O Dikolo dia Sedime, mua lungila o Mar Morto, muakexile ‘makungu ma uiji ua betume.’—Dimatekenu 14:10.
Kiebhi kia kexile mu bhaka o jimbiji m’ukulu?
Tundé ukulu o mbiji, kudia kuambote. Saí ji poxolo ande dia ku mateka o kuenda ni Jezú, ene exile atambi a jimbiji mu Kalunga ka Ngalileia. (Matesu 4:18-22) Akexile
... (326 chars skipped) ...
 akexile mu ji ta kala mbiji ku thandu dia mukuá ni ku ji vunga ni mulele ua kukuta. Mu ku bhita izuua 3 mba 5, o atambi a bhanga dingi kiki. Mu ku bhanga kiki o menha oso mu jimbiji a kukuta, o móngua anga a bokona mu mbiji. Kioso o jimbiji ki ji kukuta, jene ji kola.”
Ki tuejiia se o jimbiji akexile mu ji bhaka mu ithangana ikuxi mu ukexilu iú. Maji mu kuijiia kuila akua Ijitu akexile mu tumikisa mbiji ku akua Asídia, kilondekesa kuila o ukexilu iú ua ku bhaka o jimbiji uexile ukexilu uambote."	243aade41daef56d54d6bf906844031e
				"Ihi i ku bhangesa ku sanguluka? O kuila o ku di bhana ni athu kála mu ukaza, o ku sasa an’a, mba o ku kala ni makamba ambote? Nange u sanguluka mu kudia ni jindandu jê. Ki kima kiambote eie u selevende ia Jihova, ku bhanga o vondadi ia Nzambi, ku di longa o Maka mê, ni ku boka o njimbu iambote?
Mu muimbu uê ua lungu ni ku ximana o Mubhangi, o Sobha Davidi uexile mukua Izalaiele uimbi: ‘Nga sanguluka mu kubhanga ki ua mesena eie u Nzambi iami, o ngonge ié ia ngi kala moxi dia muxima.’ (Jisá. 40:8
... (2223 chars skipped) ... 
kota mu ukunji uâ, mu madiembu mua tungu o athu ka mesena kuívua njimbu.
BOKA ITHANGANA IOSO I MONEKA
O ku bhanga ibhuidisu iambote mu ukunji uetu, ku bhangesa o athu ku tuívua. Saí kizuua mu kamene, Amalia ua mono diiala dia kexile mu tanga jurnale mu parke. Muéne ua mu zukama, anga u mu ibhula se ua tangele-mu njimbu iambote. Muéne ua tambuijila kana, Amalia uambe: “Nga ku bhekela njimbu iambote ia lungu ni Utuminu ua Nzambi.” O diiala dia uabhela o njimbu íii, iu ua xikina ku di longa o Bibid
... (2223 chars skipped) ...
o athu u tua zuela nau kiá, iene o ndunge phala ku kuatekesa o athu a mesena kuijiia Jihova.”
O ku kunda ni lusolo o athu, tu londekesa kuila tua mu suua a mesena o ku di longa o Bibidia
Phala ku kunda dingi o athu u tua zuela nau kiá, ni ku longa o Bibidia, ku bhinga ku suína. Maji o mabesá u tu tambula ka sokela ni nguzu i tu bhanga. Se tu boka o njimbu iambote ia Utuminu, tua-nda kuatekesa akuetu “kuijiia o kidi,” phala n’a bhuluke. (1 Tim. 2:3, 4) Kiki, ki tu bhekela kisangusangu kia dikota."	a0ade4a21ebf28aae281f25339ec3cc9
				"O MUTUDI ngadiama, u koteka mon’ê umoxi ua diiala. Muéne ka xikina ia mu mona. Ki ku bhitile kithangana, kia kuatele bhu maku o kimbi kia mon’ê. Bhu kithangana ni mbandu, o muhatu ua mu mona mon’ê ua fukunuka, iu u sanguluka mu ku mu mona ua mu kuelela. O mujitu ua kexile ku bhata diê ua mu ambela: “Tala, mon’é-ze ió, ua phaphumuka kiá.”
O difukunukinu didi, dia bhiti kiá ku 3.000 ja mivu. Eie u tena ku tanga o musoso iú mu divulu dia 1 Jisobha mu kibatulu kia 17. O mujitu Elija, uexile polofeta
... (3446 chars skipped) ... 
ku ngi bhangela-ku eme kambolo kófele, anga u ngi bhekela-ku bhu kanga bhabha; hé u bhanga kiua o iê eie ni ia mon’e. Mukonda o Jihova, Nzambi ia Izalaiele, uambe kiki: O fuba mu ímbia ki ia-nda kubhua, o maji ue mu thenda ki ma-ndu kamba, katé kizuua Jihova kia bhana dingi o mvula mu ngongo.”
Nange o athu eji zuela, ‘tu ku bhana o kudia kuetu kua tolo ku tuala na-ku? Ua mu tonoka anga.’ Maji ki kiene kiambe o mutudi. Sumbala kejidile kiavulu ia lungu ni Jihova, muéne ua dielela kua Elija, iu ua
... (3446 chars skipped) ...
 o ku mu tumbula kuala Jezú, kulondekesa kuila, muéne ua kituka selevende ia fiiele ia Jihova. (Luka 4:25, 26) O musoso u tu longa ué kuila, Nzambi u besoala oso a bhanga ima iambote ku jiselevende jê. (Mat. 25:34-40) Kiki kilondekesa kuila Nzambi, u kuatekesa o jifiiele né muene mu ithangana ia bhonzo. (Mat. 6:25-34) O musoso iú, u tu londekesa o vondadi ia Jihova ni uhete ué, ua ku bheka o athu afú ku muenhu. (Ika. 24:15) Sé phata o kidi kiki, ki tu bhangesa ku lembalala o mutudi mukua Seleta."	7fc4f7f811a09c5fddb1b159d983898f
				"Izake ua kexile ni 40 a mivu, dijina dia muhatu’ê Bebeka. Izake ua mu zolele kiavulu. Mu kubhita thembu, a vuala tuana tuiadi ene exile jingongo.
O mona ua dianga dijina diê Izau, o ua kaiadi dijina diê Jakobo. Izau ka zolele kukala kubhata, muene uexile dinhanga. Maji Jakobo uexile mona uambote, ua kexile mu kuatekesa o ikalakalu ku bhata.
Izau muene uexile o dikota, mu kiki muene ua tokalele kutambula o undundu ua beta-o-kota, o Jakobo ndenge. Uejiia ihi i lombolola o undundu? O undundu u lomb
... (232 chars skipped) ... 
iji, maji phala Jakobo jene jexile ni valolo ia dikota.
Sai kizuua, Izau uaile mu ta unhanga, o kia vutuka ku bhata ua bhuila. Kioso muene kia bhixila, uévu o dizumba dia kúdia kua kexile mu lamba Jakobo, muene ua muambela uixi: ‘Nga mu fua ni nzala! Ngi bhane tu makunde phala ngi dié!’ Jakobo uambe: ‘Nga-nda ku bhana o kudia, maji kala u ngi sumbisa o undundu ué.’ Izau ua zuela: ‘Sé-ku maka! Ngi ku bhana o undundu uami. Nga mesena ngó o kudia.’ Mudié, o kuila kima kia unjimu kia solo Izau? Kana
... (232 chars skipped) ...
le, kutambula o dibesá. Kioso Izau kia kivu, njinda ia mu kuata, iu ua mesenene kujibha phang’ê Jakobo. Kioso Bebeka kia kivu, ua bhingile kulanga Jakobo, muene uambe: ‘Lenga bhabha, nde mu tunga ni phang’iami Labanu, katé o njinda ia Izau ki ia-nda bhita.’ Jakobo uevu o kitendelesu kia mu bhele manh’â, phala kubhulula o muenhu uê, uai mu tunga ni sekulu’ê Labanu.
‘O muthu u bhanduluka-hi, se ua nganhala oxi ioso, n’a texi o muenhu uê? Mba muthu u bhana o muenhu uê mu kima kiahi?’—Marku 8:36, 37"	94e46948f424847b54c8dfc429abaca6
				"MILONGI IA KIBATULU
O uendelu ni valolo ia iônge ietu
KI KU bhitile kithangana kiavulu kioso kia fukunuka Jezú, o maxibulu a diongekele phala ku di suínisa mudiâ. Maji ene a di jikile m’onzo, mukonda akexile ni uôma ua jinguma jâ. O uôma uâ uabhu, kioso kia a monekena Jezú bhu kaxi kâ, anga u a tangela: “Tambulenu o Nzumbi Ikôla!” (Tanga Nzuá 20:19-22.) Mu ku bhita kithangana, o maxibulu a diongeka dingi, Jihova anga u a bhana dingi o nzumbi ikôla. Mu kiki, ene a tambula dingi kikuatekesu phala 
... (8558 chars skipped) ... 
o ibhuidisu ieji moneka ku luiji lua difue dia milongi ia ku di longa, ni kuila iene o ibhuidisu ia tokalele ku bhanga o muendexi. A tendelesa ué kuila o milongi a tokalele ku i bhanga mu ola imoxi. Ua suinisa ué o jiphange akexile mu tambuijila o ibhuidisu ku jimbulula o milongi “mu izuelu iâ,” mu veji dia ku tanga dingi o kaxi.O Milongi ia A Sentinela kate lelu, uene o ukexilu ua beta-o-kota ua kimbadi ku bhana o kudia mu nzumbi ku mundu ua Nzambi mu kithangana kia tokala. (Mat. 24:45) Muthu n
... (8558 chars skipped) ...
ala kulondekesa o athu a xikina o Utuminu ua Nzambi, mukonda mu iônge ietu muene muene mu tu longa o milongi íii. O iônge ietu ué i tu suinisa phala tu tene ku kolokota mu ku bhanga o kikalakalu kia beta-o-kota, kia Utuminu ua Nzambi lelu—ku bhanga maxibulu a Sobha Jezú Kristu. (Tanga Matesu 28:19, 20.) Sé phata, o vondadi ietu ia ku bheza kumoxi ni jiphange, kulondekesa kuila muthu ni muthu mudietu, ua xikina kuila o Utuminu ua Nzambi, kidi. Tua tokala ku kolokota ku bhana valolo mu iônge ietu!"	910c3d3a560eecb0c389c82ec3f2d0b0
				"‘Yiyi, ilombolola o mukutu wami . . . yiyi ilombolola o ‘manyinga mami ma kikutu.’’—MAT. 26:26-28.
MWIMBU 16 Jihova wa Solo Sobha Yetu
I TWA-NDA DILONGA*
1-2. (a) Mukonda dyahi twa bhingile kukingila kwila Jezú u tu londekesa o ukexilu wa tokala phala kubhanga a o Fesa ya Lembalasa ya kufwa kwê? (b) Idifwa yebhi ya Jezú i twa-nda dilonga?
U TENA kujimbulula yene mu bhita mu Fesa ya Lembalasa ya kufwa kwa Kidistu mu mivu yoso? Mu kidi avulu mudyetu twejiya yoso yene mu bhita mu Kizuwa kya Fesa ya
... (5043 chars skipped) ... 
ya kulondekesa o kuswina. Mu kifika, kubhinga o kuswina phala ku kwatekesa o jiphange jetu a mu a zukutisa mukonda dya kixikanu kyâ. Sayi bhabha, o jiphange jetu a ta mu kaleya sé kikuma. Kyoso o ima yiyi i bhita twa bhingi kubhanga yoso, katé mwene kwa zokela mu kididi kyâ. (Fil. 1:14; Jihe. 13:19) O ukexilu wengi wa kulondekesa o kuswina, o kusuluka ni kuboka sé “wôma.” (Ika. 14:3) Kala Jezú, twala polondo phala kuboka o njimbu ya mbote ya Utuminu, sumbala o athu a tene ku tu zukutisa. Sayi ki
... (5043 chars skipped) ...
 ya Jezú. Mu milongi yiyi, twa-nda zwela kyebhi ki tu tena kukayela o idifwa yê.
IZWELU YO JIMBULULE: Kulembalala kilombolola kubhanga ima ya katunda, ya ujitu mu dijina dya muthu mba kima kya bhiti m’ukulu.
KILOMBOLWELU KYA JIFOTO: Foto ya mu londekesa Jikidistá ja fiyele ja mu bhanga o Lembalasa mu: kilunga kya hama ya dyanga; mu mivu ya sukina-ku ya 1800, mu kibende kya Jinazi, mu izuwa ya lelu mu Kididi kya Ubhezelu, ki kyala ni jipalelu mu jimbandu, ku ixi ya America central. Kwene mu tema."	0d3d25fe2e81605eab2327f5d5cec224
				"O mbonge ietu ku mundu uoso iala ku ixi ia Estados Unidos ia América. Maji o kilunga kietu ki ki tundu ku América, mu ima íii:
Saí athu a zuela kuila, kibuka, athu a tunda mu ngeleja iéngi ia dikota. O Jimbangi ja Jihova ka tundu mu kibuka kiéngi kana. Mu veji dia kiki, tu xikina kuila tua mu kaiela o phangu ia Jikidistá ja dianga.
O Jimbangi ja Jihova, a boka o njimbu iambote ni nguzu ioso ku 230 a jixi ndenge. Kuoso-kuoso ku tu kala, tu dianga ku belesela Jihova ni mon’ê, Jezú Kristu, kana o nguvulu ia ixi ia Estados Unidos mba nguvulu iéngi ia ixi.—Nzuá 15:19; 17:15, 16.
O ilongesu ietu i tunda mu Bibidia, ki mutuameni ua ngeleja ua ixi ia Estados Unidos ua i soneka, kana.—1 Tesalonika 2:13.
Etu tu kaiela Jezú, ki tu kaiela nguvulu ia ixi kana—Matesu 23:8-10."	65aad6c39f4701bd394815e1d4adcea6
				"UA MU mona ia mu bhita bhabha? En’oso masoladi akua Izalaiele. O maiala a bhetama, a mu nuá. O Mufundixi uemana bhu mbandu iâ, Ngidiione. Muéne ua mu mona kiebhi ene kia mu nuá o menha.
Tala kiambote kiebhi o maiala kia mu nuá o menha. A kamúkua a mu nuá ni pholo bhoxi. Maji ua mukuá ua mu katula o menha ni maku mê, phala ku tena ku mona ioso ia mu bhita bhu mbandu. Kiki kiambote, mukonda Jihova uambela Ngidiione phala ku sola maiala a kala mu tonginina mu kunuá. Nzambi uixi: A subhuka ua a tumi
... (1038 chars skipped) ... 
mu ka ngiji, uoso ua mu nuá ni pholo bhoxi u mu vutukisa kubhata. Jihova ua kanena, ‘Nga-nda ku bhana o kikoué ni 300 ja maiala a nuine ni ku tonginina.’
Kua bhixila o thembu ia ku bhânga. Ngidiione ua uane o 300 ja maiala mu ibuka itatu. Muéne ua bhana kala diiala ngela imoxi, ni mudingi muala dikongolo dia túbhia. Mu kaxaxi ka usuku, en’oso a diongeka, ni ia kondolokele o kilombo kia jinguma ja masoladi. Mu kithangana kieniókio, en’oso a xiki o jingela ja ni a bulu o midingi iâ, ni a dikola: ‘
... (1038 chars skipped) ...
ngo o 300 ja maiala mu ku tala Ngidiione, kiebhi tu dilonga mu ku tala o Ngidiione ia Dikota, Jezú Kristu? (Afun. 7:17; Mat. 11:29, 30; 28:19, 20; 1 Phe. 2:21)
Kiebhi o divulu dia Afundixi 7:21, di tu kuatekesa mu ku sanguluka mu ku sidivila kuoso-kuoso kua tu tumina mu kilunga kia Jihova? (1 Kol. 4:2; 12:14-18; Tii. 4:10)
- Tanga Afundixi 8:1-3.
Kioso ki bhu kala maka mu kaxaxi ka jiphange, kiebhi kia tu longo Ngidiione mu ku batula o maka ni akua Ifraime? (Jisa. 15:1; Mat. 5:23, 24; Luka 9:48)"	4954552de6165f510c06aac90f08a899
				"Ua mesena kuijiia o kidi kia lungu ni jianju?—ene a nanhi, kiebhi kieza mu kala ku muenhu, ihi iene mu bhanga ene? O kidi kia lungu ni jianju tu ki sanga ngó mu Mak’â Nzambi, o Bibidia. (2 Timote 3:16) Ihi izuela o Bibidia ia lungu ni jianju?
Ki tu tena kumona Nzambi mukonda muene Nzumbi, kiene ue kimoxi ni jianju ki tu tena ku ji mona, ‘ene kala ni xitu né ifuba.’ O Jianju ja fiiele ja tungu ku diulu, mukonda dia kiki ene a tena kumona o pholo ia Nzambi.—Luka 24:39; Matesu 18:10; Nzuá 4:24.
M’u
... (450 chars skipped) ... 
 kana. Kiki kilombolola kuila se-ku kabuetele mba muadiakimi u bhiluka anju. Jihova muene ua bhange o jianju, mukonda dia kiki o Bibidia ixana o jianju kala “an’â Nzambi.”—Jobe 1:6; Jisálamu 148:2, 5.
O Bibidia i tumbula o ‘mazui a athu ni a jianju,’ kiki kilondekesa kuila o jianju ki jene mu di zuelesa kala o athu mu xitu. Mu kidi Jihova ua tumikisine jianju phala ku zuela ni athu mu xitu, maji muene ka mesena kuila o athu a bheza o jianju, mba a samba kua ene.—1 Kolindo 13:1; Dijingunuinu 22:8
... (450 chars skipped) ...
ge mu ukexilu ua katunda, ala ue ni idifua kala ia Nzambi. Kala o athu, ene ala ue ni ufolo ua kusola o ima iambote mba iaiibha. Maji jianju ja mukuá ki ja belesela, mu kiki a solo ku bhukumukina Nzambi.—Juda 6.
^ kax. 8 O jimidi ja tumbula mu divulu dia Dijingunuinu jilombolola 10.000, ja jianju. Mu kiki se tu kondala o 10.000 mu 10.000 a jiveji , tua-nda tenesa o konda ia 100 ia mazunda. Kuma o Bibidia izuela kuila kuene jimidi ni jimidi ja jianju, tu tena kuzuela kuila kuene mazunda a jianju."	64cf61ec45b3797a37d1c28549a34b7f
				"Mwimbu wa 18 ni Musambu
Izwelu Phala Kumateka (Ithan. 3 mba 2)
O VALOLO YA MAK’Â NZAMBI
“O Jikidista ja Ubhe, a di Bhana ni Jipolova”: (10 ithan.)
Ik 6:1—O atudi a zwela o dimi dya Ngeleku, ka kexile mu a talatala kyambote mu kilunga (Testemunho Cabal Cap. 5 pag. 41 parag. 17)
Ik 6:2-7—O jipoxolo a bhange yoso phala kubatula o maka (Testemunho Cabal Cap. 5 pag. 42 parag. 18)
Ik 7:58–8:1—Kwa moneka kizukutisu kya dikota mu kilunga
Tokwesa o Milongi ya Nzambi: (8 ithan.)
Ik 6:15—Mu ukexilu wahi o 
... (317 chars skipped) ... 
u kya Bibidya kya semana yiyi?
Ihi dingi i wa dilongo mu kitangelu kya Bibidya kya semana yiyi?
Kitangelu Kya Bibidya: (Ithan. 4 mba 3) Ik 6:1-15
KUMBIDILA O MILONGI YIYI MU UKUNJI WE
Kukunda o Muthu mu Veji ya Kayadi: (Ithan. 3 mba 2) Mateka ni ndunge phala kubhana umbangi. Ixana o muthu phala kuya mu kyonge.
Kukunda o Muthu mu Veji ya Katatu: (Ithan. 3 mba 2) Sola o kibatulu ki wa-nda tanga. Bhana kadivulu koso-koso ka kulonga na-ku.
Kulonga o Bibidya: (Ithan. 6 mba 5) ‘Kala mu Henda ya Nzambi
... (317 chars skipped) ...
bulula o mbote i tu katula mu ku sangela ima, mba kitadi. Jimbulula o kitadi ki ngastala o kilunga ku jimbeji joso. Jimbulula kyebhi ki tu tena kusangela kitadi, ni ihi ya bhanga ni kitadi kiki. Ximana o kilunga, mukonda dya kitadi kyene mu sangela ni henda yoso.
Milongi ya Bibidya mu Kilunga: (30 ithan.) ‘Kala mu Henda ya Nzambi’ Kibat. 16 kaxi 14-19 ni kaxa mu ‘Aluka ku makutu a Satanaji!’ difwe 192-193
Kubhitulula ni Kuzwela o Milongi ya Semana Ya-nda Kayela (Ithan. 3)
Mwimbu wa 34 ni Musambu"	36d3fa3f27cfab10142361dc8dcf9bf3
				"‘Twa mesena kuya ni enu, mukonda twevu kwila o Nzambi wala ni enu.’—ZAK. 8:23.
MWIMBU 26 Mwa ki Bhangel’eme
I TWANDA DILONGA *
1. Ihi yeji bhita mu izuwa yetu, kala kyambe Jihova?
JIHOVA wambe kwila, mu izuwa yetu “kwinyi dya muthu a tokala ku madimi m’engi ma miji yoso mu ngongo, a kà naminina, ni kidi-ze mwene, a kà naminina ku muxiku wa kizwatu kya Judé imoxi, anga a mwambela, exi: Twa-nda kuya ni enu, mukonda twene mu kwívwa kwila o Nzambi wala ni enu.” (Zak. 8:23) O “Judé,” ilombolola yó a 
... (5302 chars skipped) ... 
ma kyoso-kyoso, ki tena kubhangesa o Jikidistá a a undu ku ta kituxi.—Luka 17:2.
9. Kyebhi ki tulondekesa kwila, tu xila o athu a a undu kwala Jihova?
9 Kyebhi ki tu tena kulondekesa kwila, tu xila o athu a a undu kwala Jihova? Etu ki twa tokala ku a ebhwidisa se kyebhi kya a undu. O maka yá, a tokala kwa ene, ki tu bhingi ku a ejiya. (1 Tes. 4:11; 2 Tes. 3:11) Ki tu tokala kuxinganeka kwila o makaza mâ, jitata, mba athu engi a tokala ku miji yâ, a a undu wâ kwala Nzambi. O muthu ka tena kulundu
... (5302 chars skipped) ...
asa a mu dibandekesa dingi? Twanda mona o itambwijilu mu milongi yiyi, yo katule mu Mulangidi wa Katatu, wa 2016.
^ kax. 2 Kala kilondekesa o Sálamu 87:5, 6, ku hádya, Nzambi utena kujimbulula o majina a athu a mu tumina ni Kidistu ku dyulu.—Loma 8:19.
MWIMBU 34 Nga-nda Kwenda mu Ufiyele Wami
^ kax. 56 KILOMBOLWELU KYA JIFOTO: Xinganeka dikaza dya tundu ku mbonge yetu, ku Estados Unidos, ala mu kyônge kya dikota. Anga kumoneka athu a mesena ku katula jifoto, a a ta bhu kaxi. O kwila kuku kuxila?"	2adc6902e0b6f81476e4660012d7ac2f
				"Nzuá ua kexile mu boka kuila: “Kudima diami kua mu kuiza muthu ua ngi tundu.” Kioso Jezú kia kexile ni 30 a mivu, muene ua tundu ku Ngalileia uai ku Ngiji ia Njolodá, mua kexile mu batizala Nzuá, o athu. Jezú ua mesenene kuila Nzuá u mu batizala, maji Nzuá uambe: ‘Eme ki ngi tena ku kubatizala. Eie ua tokala ku ngi batizala.’ Jezú uambela Nzuá: ‘Jihova ua mesena kuila, eie u ngi batizala.’ Mu kiki, ene ai mu Ngiji ia Njolodá, anga Nzuá ua bobesa o mukutu uoso ua Jezú mu menha.
Jezú kia zubha kuzaúka mu menha, ua sambe. Mu kithangana kienhokio o diulu dia jikuka, anga o nzumbi ia Nzambi ia mu tulukila kála diembe. Mu kusuluka Jihova tundé ku diulu uambe, uixi: ‘Muenhú Mon’ami ua kazola, nga mu uabhela kiavulu.’
Kioso o nzumbi ia Jihova ki ia tulukila Jezú, muene ua kituka Kristu mba Mexiia. Mu kithangana kienhokio, muene ua tokalele kumateka kubhanga o kikalakalu kia mu tumine Jihova mu ixi.
Kioso kia zubha ku mu batizala, Jezú uai mu kikangalakata, ua bhiti-mu 40 a izuua. Kioso kia vutuka, muene uaile mu kunda Nzuá. Kioso kia kexile mu mu zukama, Nzuá uambe: ‘Talenu! muenhó Kambudi ka Nzambi, ua-nda katula o ituxi ku mundu.’ Mu kuzuela kiki, Nzuá ua bhangesa o athu kuijiia kuila, Jezú muéne uexile o Mexiia. Uejiia ihi ia bhitile ni Jezú kioso kia kexile mu kikangalakata? Tu mone.
‘Anga dízui di tunda ku diulu, dixi: Eie-muène u Mon’ami nga ku zola, nga ku uabhela kiavulu.’—Marku 1:11"	1d18304754d43fd23ef1e5fc448431ec
				"2:28, 29
O Jikidistá a a undu a bhanga ue o kikalakalu kia kuboka. Ene a boka “o ima ia makota ia Nzambi.” A tula ue ‘o njimbu iambote ia Utuminu ua Nzambi.’ (Ik 2:11, 17-21; Mat 24:14) O jimbudi ja mukua, ja a kuatekesa mu kubhanga ue o kikalakalu kia kuboka
2:32
Ihi i lombolola ku ‘dikola mu dijina dia Jihova’?
Kuijiia o dijina diê
Kuxila o dijina diê
Kukingila ni kudielela ku muthu uevu o dijina didi
Dibhuidise: ‘Kiebhi ki ngi tena kukuatekesa o Jikidistá a a undu kubhanga o kikalakalu kiâ kia kuboka?’"	b55e41f2f5aad3eaace64e3f69cecb7d
				"Wajiya Ufumu tuatshigina kuzuelela ba?— Ayi, Ufumu wa Nzambi, Ufumu wene mba ubuisa mavu agasue phaladiso. Watshigina gujiya mene jiatadila Ufumu wene ba?—
Ufumu wagasue wana gukhala nu fumu. Fumu muene, wana gutuameza athu agasue adi mu gifutshi gienji. Wajiya Fumu wa Ufumu wa Nzambi ba?— Jina dienji Yesu Klisto. Wana gukhala gosa mu dilu. Gualeha ndo mba utuameza athu agasue ha mavu! Watangiza egi mba tusuanguluga tangua Yesu mba atuameza mavu agasue?—
Gima gitshi udi gudifelela mu phaladiso?
Mba tusuanguluka muavula! Mu phaladiso, athu mba aluiko itumba nga ita. Athu agasue mba adizumba. Athu mba akatshiko misongo, mba afiko. Ifofo mba imona, athu afa matshui mba avua, ikata mba ilenga phushi, mba isomboka. Ima yagudia mba ikhala yavula. Shitu jiagasue mba jidisagesako, mba jidivua nu athu. Athu agufua mba azugishiwa. Athu ako tuazuelela mu gamukand’aka gifa Rebeka, Rahaba, Davidi, nu Eliya mba ajinga luko! Mba usuanguluga guamona tangua mba azugishiwa mu gufua?—
Yehowa wana guguzumba, wana gutshigina usuanguluge. Gila walandula gulonguga mbimbi ya Yehowa, nu gumunemesa, mba ukhala nu monyo ivo nu ivo mu phaladiso! Yagusuanguluisa ba?—
TANGA MU BIBLIA YAYE
Yeshaya 2:4; 11:6-9; 25:8; 33:24; 35:5, 6
Yone 5:28, 29; 17:3"	f4a0e730f6c7972728412eb99519117f
				"25:1-12
Sumbala o kifika kya Jezú kya dikwinyi dya ilumba, kya tokalele phala o Jikidistá a undu, maji o izwelu yé ya tokala we ku Jikidistá joso. (Mulangidi 15/3/15 difwe 12-16) “Enu wenu langidilenu-phe, kuma kizuwa ki mwa k’ijiya, kithangana ki mwa k’ijiya.” (Mat 25:13) O kwila u tena kujimbulula o kifika kya Jezú?
O Ngayala (vs. 1)—Jezú
O ilumba ya dimuka, ya di yudika (vs. 2)—O Jikidistá a Undu ala polondo phala kubhanga o ikalakalu yâ ni ufiyele woso, a bhenya kala a mu mwikina katé ku disukilu (Fi 2:15)
Nzôngo, exi: “Ngà-yala yú wiz’ó” (vs. 6)—O kijimbwete kya londekesa kwila, Jezú wa mateka kyá o kutumina
Ilumba ya tobho (vs. 8)—O Jikidistá a undu endele mu kawidila o Ngayala, maji ka kolokotele mu kudilanga, ni mu ufiyele wâ
O ilumba ya dimuka a ditunu kubhana o maji mâ ku ilumba ya tobho (vs. 9)—Kyoso kya-nda tambula o kidimbu kya suku, kya-nda kala tádidi phala o Jikidistá a Undu a fiyele, ku kwatekesa yó oso a kambele ufiyele
“Ngà-yala u tula” (vs. 10)—Jezú, wa-nda kwiza ku disukilu dya hadi ya dikota phala kufundisa o athu
O ilumba ya dimuka anga a bokona-nê ku fesa ya ubhanga, dibhitu, ya a di jika (vs. 10)—Jezú wa-nda bhongolola o Jikidistá ja fiyele a a undu ku dyulu, maji o athu ka londekesa ufiyele, ka-nda tambula o futu yâ, ya kuya ku diwlu"	ed45b54e49a43c7b6f3302c707f25c49
				"‘Kana . . . kukala ni luímbi ua athu a bhanga ima ia iibha’
37:1, 2
Kana kuehela kuila o jimbote ja athu a iibha ji ku fidisa kusidivila Jihova. Kolokota kusuua jimbambe ni kuxinganeka mu mabesá
37:3
“Dielela kua Jihova, enda ni kubhanga o mbote”
Dielela kuila Jihova ua-nda ku kuatekesa, né muene se u kala ni hele. Muéne ua-nda ku kuatekesa kukala fiiele
Kolokota ni kutula o njimbu iambote ia Utuminu ua Nzambi
37:4
‘Sanguluka mu kusidivila Jihova’
Sota kithangana phala kutanga o Mak’â Nzambi ni kuxinganeka, phala kuijiia kiambote Jihova
37:5, 6
‘Dielela kua Jihova mu uendelu ué uoso’
Dielela kua Jihova kuila, muéne ua-nda ku kuatekesa kudibhana ni maka oso-oso
Kala ni ukexilu uambote, mu kudibhana ni kizukutisu mba kioso kia kubhanga ima ia iibha
‘Kingila Kua Jihova ni Muanhu Uoso’
37:7-9
Kana kubhanga ima i ku fidisa kukala ni kisangu-sangu ni kusuua jimbambe
‘Athu a lenduka a-nda lundula o ixi’
37:10, 11
Kala u muthu ua lenduka, kingila kua Jihova ni muanhu uoso, katé kia-nda zubha o jiphaxi joso ji u bhita na-ju
Kuatekesa o jiphange, suínisa ió a bhita ni maka ni kikanenu kia kukala ku mundu uobhe ua Nzambi, ua zukama"	0a70c263c7ab9a14d1e603798f416dac
				Mu kubhita mbeji jiiadi kioso akua Izalaiele kia tundu ku Kalunga ka Kusuka, ene a bhixila ku Mulundu ua Sinai. Kuenhoko kuene Jihova kua bhangele o kikutu ni akua Izalaiele phala kukala mundu uê ua katunda. Muene ua a bhulula iu ua a bhanene o ima ia bhindamene, kála o maná, izuatu ni kididi kia kondama phala kuzeka. Se u tata, kuatekesa mon’é kutendela se mukonda diahi Jihova ua bhanene o Kitumu kua akua Izalaiele, o balaka ia kutakanena ni ukunji. Lombolola o mbote ijila mu kukumbidila o ima i tu bhanga, kukala tu athu a lenduka, ni kulondekesa o ufiiele uetu kua Jihova.	097775e83f32d744fc72c99d0f48322e
				"UKEXILU UETU UA UKIDISTÁ NI UKUNJI UETU–MILONGI PHALA O IÔNGE Kasamanu 2017
UENDELU UA UKIDISTÁ
Muthu uoso-uoso u xikina kuia mu iônge ietu, ua tokala kumona kuila tu akua henda. Ihi i u tena kubhanga phala kukuatekesa o Kididi kia Ubhezelu, kukala kidi kia henda?
O VALOLO IA MAK’Â NZAMBI
Mu divulu dia Jelemiia mu kibatulu kia 24, Jihova Nzambi ua sokesa o athu ni jifiku. A nanhi exile kala jifiku jauabha, ni kiebhi ki tu tena ku kaiela o phangu iâ lelu?
UENDELU UA UKIDISTÁ
Kuimba o mimbu ia Utuminu, kua suinisa o Jikidistá kioso kia kexile mu kaleia a k’exana Sachsenhausen. Mimbu iii i tu suinisa kioso ki tu di bhana ni ibhidi."	13f479796196c6690094312330e63239
				"IHI I UEJI BHANGA?
O muthu ua kuata Annette, ua mu takula bhoxi. Muéne kejidile o maka a kexile mu bhita. Muéne uambe: “Nga bhange ioso phala ku mu fidisa. Nga fikisa ku dikôla, maji o dizuí diami ki di kexile mu tunda. Nga mu hukula, nga mu phuphu ni inama, nga mu bhana jihome, nga mu te iala. Anga ng’ívua phoko ia ngi tubula. O nguzu ioso ia ngi bhu.”
Se ua di bhanene ni maka enhá, ihi i ueji bhanga?
XINGANEKA!
Nange, kioso ki u tunda m’usuku, u di langa. Maji né kiki, o ima iaiibha i tena kub
... (2338 chars skipped) ... 
 kua muenhu uami, nga-nda kuzuela.” (Jobe 10:1) Se u sota kubhanga kiki, ua-nda katula mbote iavulu. O kuzuela ni muthu u ua dielela, ku tena ku kuatekesa ku dibhana ni maka, ni kusosolola o kuxixima kué kua muxima.
Kiene kia bhangele Annette. Muéne uambe: “Nga zuela ni dikamba diami di nga dielele. Mu kiki, muéne ua ngi suínisa kuzuela ni tufunga tuiadi tua kilunga kiami. Nga bhangele kiambote mu kukaiela o ndunge iê. Ene a ngi kundu mu veji javulu, a zuela o ima i nga bhindamene kuívua. Ene a 
... (2338 chars skipped) ...
Mudié, o kuila o munzangala iú ua kexile:
Mu tonoka ni Bethany?
Mu mu tangesa?
Mu mu jijidika kubhanga undumbu?
Mu maka atatu iá, o kitambuijilu, o kijimbuete kia C. O minzangala a mesenene kubhanga undumbu ni ilumba.
Mukonda diahi o kutonoka ni kutangesa ki ku difu ni kujijidika muthu kubhanga undumbu?
Kujijidika muthu kubhanga undumbu, kulombolola kuila o muthu ka mesena ku ki bhanga maji né kiki a mu jijidika.
O ukexilu iú ki maka a ku tonoka kana. O muhatu a tena ku mu katula ujitu mu nguzu."	961238bf2514420dc9b8869b62a9afea
				"MILONGI IA KIBATULU
Kiebhi o Sobha kiene mu longa o mundu uê ku xila o itumu ia Nzambi ia lungu ni ku zela
KIEBHI ki ueji kala se ua bhitile mu ima mua bhiti Izekiile 25 a ji hama ja mivu ku dima? Xinganeka: Eie ua mu bhixila mu thembulu ia dikota, ia mu bhenha kiavulu. Saí anju ia beta o nguzu ia mu ku kingila phala ku kuidikisa o thembulu ienii! Eie u kaiela o njila ia bande katé bhu mabhitu a thembulu. O mabhitu enhá a ku bhangesa ku diuana kiavulu. Ene ala ni metulu 3 mu ku lebha. Moxi muala
... (10539 chars skipped) ... 
madivulu akexile mu lombolola kiambote o maka.
16 Ku muvu ua 1979, saí tufunga a mateka ku kunda o asaki mu ididi ia ku saka phala ku a kuatekesa ku tendela kiambote o ukexilu uetu, ioso i zuela o Bibidia ni ku alondekesa maukexilu a mukuá a ku saka sé manhinga. Ku muvu ua 1980, o tufunga a tokalele mu 39 a ji mbanza mu ixi ia Estados Unidos a tambula kikuatekesu phala kuijiia ku di bhana ni maka enhá. Mu ku bhita thembu, o Kibuka kia Utuminu kia solo o Kibuka kia ku Kuatekesa mu Jinzo ja ku Sak
... (10539 chars skipped) ...
 ubhezelu ua kidi eji ku u zelesa dingi ni mukonda dia kiki, kiala ni kikumbidilu kia dikota mu nzumbi mu izuua isukidila-ku.
^ kax. 6 O kikutu kia kexile mu londekesa kuila o diiala ni muhatu ka tokalele ku kala ubheka uâ mu xilu dimoxi ni dibhitu dio jike—a tokalele ku bhanga ngó kiki se ene exile makaza mba jindandu. Mu mivu iavulu, o kikutu kiki akexile mu ki tona izuua ioso mu Ubhezelu ua Matina ku Betele
Xinganeka ua mu bokona bhu muelu ua kithádi kia thembulu ia dikota ia Jihova mu nzumbi"	3bc3251f03d927817e5117ab6e6ee4c8
				"O VALOLO YA MAK’Â NZAMBI
“O Muthu wa Kiswéya u Tukuluka”: (10 ithan.)
[Xika o vidyu, Kilombolwelu Kya Divulu Dya 2 Tesalonika.]
2Te 2:6-8—O kikalakalu kya “kiswéya” kya mateka, maji a-nda mu tungununa (it-1 pág. 704 parág. 3)
2Te 2:9-12—O yó ene mwa nganala ku ki “kiswéya” a-nda kwa fundisa (it-2 pág. 808 parág. 6)
Tokwesa o Milongi ya Nzambi: (8 ithan.)
2Te 1:7, 8—Mu ukexilu webhi Jezú ni jyanju a kejila mu ‘tubhya twa mulengu’? (it-2 pág. 149 parág. 8)
2Te 2:2, nwt-TPO—Ihi ya mesenene kuzwela 
... (23 chars skipped) ... 
zwelu yo bhuse”? (it-2 pág. 402 parág. 6)
Ihi i wa dilongo ya lungu ni Jihova, mu kitangelu kya Bibidya kya semana yiyi?
Ihi dingi i wa dilongo mu kitangelu kya Bibidya kya semana yiyi?
Kitangelu Kya Bibidya: (Ithan. 4 mba 3) 2Te 1:1-12 (th milongi ya 10)
KUMBIDILA O MILONGI YIYI MU UKUNJI WÉ
Vidyu Phala Kukunda o Muthu mu Veji ya Dyanga: (Ithan. 5) Xika o vidyu, mu kusuluka, bhanga ibhwidisu ku jingivwidi.
Kukunda o Muthu mu Veji ya Dyanga: (Ithan. 3 mba 2) Kayela o ndunge phala kubhana umbangi
... (23 chars skipped) ...
nda o Muthu mu Veji ya Dyanga: (Ithan. 4 mba 3) Mateka ni ndunge phala kubhana umbangi. Mu kusuluka londekesa o divulu I Tu Longa. (th milongi ya 12)
WENDELU WA UKIDISTÁ
O Kwila Wala Ngó ni Ukexilu Umoxi wa Kuboka?: (15 ithan.) Xika o vidyu, Ihi i wa Tokala Kubhanga mu Ukunji Phala u ku Sangulukise? (Jividyu > MILONGI YA STUDYU YETU).
Milongi ya Bibidya mu Kilunga: (30 ithan.) w18.01 difwe 21-24 kaxi 1-8
Kubhitulula ni Kuzwela o Milongi ya Semana Ya-nda Kayela (Ithan. 3)
Mwimbu wa 111 ni Musambu"	66eddf5ca0126c561c0aa2dc301fbc51
				"Tanga mu Internete mba katula o Mulangidi ua ubhe ni madivulu a mukuá ku luiji. Ívua o jiaudiu ja madivulu metu mu madimi avulu, eie ku bhingi kufuta kitadi. Tala mba katula jividiu mu madimi avulu katé muene ni mu dimi dia mabubu.
Sola dimi mu kaxa anga u bueta mu mbandu Tokuesa phala kumona o madivulu ni maukexilu ala kiá mu dimi dienhódio.
TUMADIVULU
MADIVULU A MUKUÁ
Bandekesa o Kixikanu Kié Kua Jihova!—Jihe. 11:6
Minangu ia Kiônge Kia Dikota Kia 2016
What Can the Bible Teach Us?
Examining the Scriptures Daily—2017
Itambuijilu ia 10 Dia Ibhuidisu Iene mu Bhanga o Minzangala
Kixanu Kia Kiônge Kia Dikota ua 2016
Kala u Kamba Dia Jihova (mimbu)
'Ndenu, Mua Bhange Maxibulu, ni ku a Batizala'
Madivulu ni Vidiu Ia-nda Ilondekesa mu Kiônge Kia Dikota
Tala mba katula o madivulu mba vidiu ia ubhe io londekese mu kiônge kia dikota “Kaiela o Phangu ia Jezú,” kioso kia-nda bhita kizuua.
Saí ima io lungulule ku madivulu ala mu internete, nange ku ua-nda i sanga mu madivulu u uala nau"	0b8ac5b4c43cffce63f58afe7150d7d2
				"O jiphange a sidivila mu Betele, a kalakala mu ididi iavulu, mu kulanga o kikalakalu kia kuboka, kia ixi imoxi mba jixi. Saí iá a sidivila mu ibuka ia kulungulula o madivulu, ku katula jikopia ja madivulu, ku sokejeka madivulu, kubhaka madivulu, kubhanga ji vídeo, mba kulanga ima iéngi ia tokala.
O Kibuka kia Filiiale kiene mu langa o kikalakalu. O Kibuka kia Utuminu, ki bhana o kikalakalu kia kulanga o ikalakalu ku Kibuka kia Filiiale. A tena kukala tufunga tutatu ndenge, a kulu kiavulu mu nzum
... (91 chars skipped) ... 
inu, mu jixi jene mu langa ni ku ijidisa o maka oso a moneka. Kiki ki kuatekesa o Kibuka kia Utuminu, kuijiia ihi ia tokala kusoneka mu madivulu a ubhe, mu iônge ia ilunga ni mu iônge ia makota. O Kibuka kia Utuminu, kiene mu tumikisa Akunji mu mivu ioso, phala kukunda o jifiliiale ni kubhana itendelesu ku Ibuka ia Jifiliiale, n’a bhange kiambote o ikalakalu iâ. (Jisabhu 11:14) Kioso o mukunji kia kunda, u bhanga diskursu phala kusuínisa o jiphange.
Ki kuatekesa o ilunga. Saí jiphange ku filiial
... (91 chars skipped) ...
 ioso, ia a ukunji mu ixi iéngi, ni tufunga tua ilunga a sidivila mu mbambe ia filiiale. Ene a iudika iônge ia makota, endesa o kikalakalu kia kutunga Ididi ia Kubheza ni kuijiia kuila o madivulu a mu kua tumikisa muene mu ilunga, phala kusuua o ibhindamu ia jiphange mu nzumbi. O kikalakalu kioso kiene mu bhanga mu filiiale, ki kuatekesa o kikalakalu kia kuboka ni ki-ende ni uiukilu uoso.
Kiebhi o Kibuka kia Filiiale, ki kuatekesa o Kibuka kia Utuminu?
Ikalakalu iebhi iene mu bhanga mu filiiale?"	c8c0037b248524cfdf54e6d82a0edf29
				"GUY HOLLIS PIERCE, ua tokalele ku Kibuka Kia Utuminu kia Jimbangi ja Jihova, uafu kia Tersa, mu kizuua kia 18, ku mbeji ia Katanu, ku muvu ua 2014, muéne ua kexile ni 79 dia mivu. Mukonda muéne phange ia Kristu mu nzumbi, a mu fukununa, iú ua tambula o kikoué kiê ku diulu.
Guy Pierce a mu vuala mu kizuua kia 6, ku mbeji ia Kamoxi, ua muvu ua 1934, mu sanzala ia Auburn, mu mbanza ia California, mu ixi ia Estados Unidos da América, a mu batizala ku muvu ua 1955. Muéne ua kazala ni muhatu’ê Penny k
... (792 chars skipped) ... 
issão de Redacção, Comissão Editora, ni Comissão de Coordenadores.
Phange Pierce uexile muthu uambote, mukuá henda, mukua ngalasa. Muéne ua zolele o athu oso. Maji o kima kia bhangele o athu ku mu zola, kiexile o henda iê, ni kulenduka kuê, a mu uabhele uê mukonda, muéne ua kexile mu xila o itumu ni ijila ia Nzambi, ua kexile ué ni kixikanu kia tenena kua Jihova. Guy Pierce ua kexile mu zuela kuila, nange o muanha ki u moneka, maji o ikanenu ia Jihova ia-nda di kumbidila muene, muéne ua mesenene
... (792 chars skipped) ...
e, ku Betele ia Brooklyn. Muéne ua zuela ia lungu ni kidielelu kia Phange Pierce, kia kuia ku diulu, anga u tanga o izuelu ia Jezú: “Sai ididi iavulu ku bhata dia Tat’etu, . . . Se ngai, anga ngi mi iudikila kiá kididi, hádia ngiza, ngi mi tambulula ko kuami; o kuoso ku ngala eme, enu uenu kuene ku muà kala. Muejiia kuoso ku ngiia, muejiia ue o njila.”
Tua-nda kala ni ngunzu iavulu ia Phange Pierce. Maji tu sanguluka mu kuijiia kuila, muéne ‘uejidile o njila’ iia ku ‘dibhata’ diê dia kalela-ku.’"	70c7af7ae04e4712e2da5ed223dbe383
				"EIE UEJIIA mukonda diahi o diiala didi ua mu samba kua Jihova? Mukonda diahi o mikanda ua izale ku pholo ia kalatódio ka Jihova? O diiala didi Ezekiia. Muéne uexile sobha ia madiembu aiadi a luiji lua Izalaiele. Muéne uala ni ibhidi iavulu. Mukonda diahi?
Mukonda o kifuxi kia masoladi kia Sídia kia buikile o 10 dia diembu dia thunda. Jihova uehela ku bhita o ima íii, mukonda ene exile athu aiibha. Kienhiki, o kifuxi kia masoladi kia Sídia, ejile mu bhânga ni utuminu ua madiembu-aiadi.
O sobha ia
... (665 chars skipped) ... 
 Né disoladi dimoxi dia-nda zukama-mu. Ene ka-nda takula sosa mu mbanza.’
Tala mu fikula ku mbandu ia mukuá. O masoladi afú ua ejiia? Ene akua Sídia. Jihova ua tumikisa o anju iê mu usuku, o anju ia jibha 185.000 kia masoladi akua Sídia. Kienhiki, o sobha ia Sídia ua lenge, iu ua vutuka kubhata.
O utuminu ua madiembu-aiadi a u bhulula, o mundu-phe ua tululukile mu ithangana iofele. Maji, kioso kiafú Ezekiia, o mon’ê Manasa, ua kituka sobha. Manasa ni mon’ê, Amone, exile jisobha jaiibha. O ixi ia
... (665 chars skipped) ...
la o phangu ia Ezekiia? (2 Jis. 18:36; Jisá. 39:1; Jisa. 26:4; 2 Tim. 2:24)
- Tanga 2 Jisobha 19:1-37.
Kiebhi o mundu ua Jihova lelu a kaiela o ukexilu ua Ezekiia kia kala mu ibhidi? (2 Jis. 19:1, 2; Jisa. 3:5, 6; Jih. 10:24, 25; Tii. 5:14, 15)
Mu ita itatu iahi, ia sofelele o Sobha Senakedibe, ni nanhi muéne ua difuanganene? (2 Jis. 19:32, 35, 37; Dij. 20:2, 3)
- Tanga 2 Jisobha 21:1-6, 16.
Mukonda diahi tuamba kuma, Manasa uexile sobha iaiibha kinene ua tumine mu Jeluzaleme? (2 Mal. 33:4-6, 9)"	f6d429cb958d8fbf872764c6e0e2ca6f
				"1 JIHOVA
O dijina dia Nzambi Jihova, dilombolola “Muéne u Bhanga Ioso ia Mesena.” Jihova o Nzambi muteni-a-ioso, muéne ua bhange o ima ioso. Muéne uala ni kutena kua kubhanga ioso ia mu kala ku muxima.
Mu dimi dia Hebalaiku o dijina dia Nzambi a di sonekene ni ijimbuete iuana. Mu Kingileji o dijina didi a disoneka ni YHWH mba JHVH. O dijina dia Nzambi mu mikanda iokulu ia Bibidia mu dimi dia Hebalaiku, dimoneka 7.000 dia jiveji ndenge. O dijina dia Jihova a di tumbula mu maukexilu avulu kuala o 
... (8022 chars skipped) ... 
i, muéne uambe: ‘Eme ngi mubhidi uambote. O mubhidi uambote, u bhana o muenhu uê bhu kididi kia jimbudi jê.’—Nzuá 10:11.
Kioso muthu kia bhanga kima ni “muenhu uê uoso,” kiki kilombolola kuila muéne ua mu bhanga o kima kiki ni vondadi ioso ni uhete uoso. (Matesu 22:37; Matendelelu 6:5) O muthu kioso kiafua, o muenhu u jimuka.—Dialuilu 6:6; Jisabhu 23:2; Izaia 56:11; Ajeu 2:13.
18 NZUMBI
Mu Bibidia Tradução do Novo Mundo mu Kingileji o kizuelu “nzumbí” mu dimi dia Ngeleku ni Hebalaiku kilombolola
... (8022 chars skipped) ...
olola kukuatekesa o tuana tuâ kuijiia se mukonda diahi ene a tokala kubelesela. Kulombolola ué ku a longa kuzola Jihova, kuzola o Maka mê o Bibidia ni kutendela o itumu iê.
31 MADIMONHO
Jinzumbi ki tu tena ku ji mona, jala ni kutena etu ndenge. O madimonho jia-nju ja iibha. Jene ja kituka jia-nju ja iibha kioso kia dibhange jinguma ja Nzambi ni ku mu bhukumukina. (Dimatekenu 6:2; Juda 6) Ene a di lungu ni Satanaji ua bhukumukina Jihova.—Matendelelu 32:17; Luka 8:30; Ikalakalu 16:16; Tiiaku 2:19."	615f2abaf2920dc729969f9d45b050f3
